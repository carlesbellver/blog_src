<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>contes on La vista cansada</title>
    <link>https://blog.carlesbellver.net/tags/contes/</link>
    <description>La vista cansada (contes)</description>
    <generator>Hugo -- gohugo.io</generator>
    <language>ca-es</language>
    <lastBuildDate>Sun, 21 Nov 2021 16:49:59 +0100</lastBuildDate>
    
    <atom:link href="https://blog.carlesbellver.net/tags/contes/feed.xml" rel="self" type="application/rss+xml" />
    
    
    <item>
      <title>Recull bibliogràfic d’aquesta setmana</title>
      <link>https://blog.carlesbellver.net/2021/11/21/social-studies-computing/</link>
      <pubDate>Sun, 21 Nov 2021 16:49:59 +0100</pubDate>
      
      <guid>https://blog.carlesbellver.net/2021/11/21/social-studies-computing/</guid>
      <description>&lt;ol&gt;
&lt;li&gt;“L’eficàcia ontològica dels models de dades: de quines maneres la informàtica pot crear realitats”&lt;/li&gt;
&lt;li&gt;“El concepte de &lt;em&gt;product ownership&lt;/em&gt; com a estratègia de socialització del sofriment en la governança TI”&lt;/li&gt;
&lt;li&gt;“El cicle de vida dels sistemes d’informació. Complexitat (quasi) infinita i el tesseracte com a metàfora.”&lt;/li&gt;
&lt;li&gt;“Tractar els usuaris com a clients: CRM i avantatges pràctics d’aquest enfocament sadomasoquista des de la psicoanàlisi interpersonal”&lt;/li&gt;
&lt;li&gt;“Aplicacions i reptes del test Voight-Kampff en la gestió de recursos humans”&lt;/li&gt;
&lt;li&gt;“De Blavatsky a Nakamoto i més enllà: el ‘llibre major’ com a representació holística de l’univers”&lt;/li&gt;
&lt;/ol&gt;
&lt;p&gt;Selecció de comunicacions presentades en el Segon Congrés d&amp;rsquo;Estudis Socials de la Computació (2021). Títols traduïts per mi.&lt;/p&gt;
</description>
    </item>
    
    <item>
      <title>Nova edició 48K d&#39;Unicorns</title>
      <link>https://blog.carlesbellver.net/2019/10/06/nova-edici-k.html</link>
      <pubDate>Sun, 06 Oct 2019 07:06:00 +0000</pubDate>
      
      <guid>https://blog.carlesbellver.net/2019/10/06/nova-edici-k.html</guid>
      <description>&lt;p&gt;Només a Internet. No espereu trobar &lt;a href=&#34;http://carlesbellver.net/contes/unicorns/&#34;&gt;una meravella com aquesta&lt;/a&gt; a les llibreries.&lt;/p&gt;
&lt;p&gt;Fa una mica menys d&amp;rsquo;un any, sota el títol &lt;a href=&#34;http://carlesbellver.net/contes/unicorns/&#34;&gt;Unicorns&lt;/a&gt;, vaig publicar quaranta-dues proses amb una extensió exacta de 1.024 caràcters cadascuna. Exercicis d’estil, podríem dir-ne. Llavors en vaig dir improvisacions. El gust per la paradoxa.&lt;/p&gt;
&lt;p&gt;Ara n&amp;rsquo;hi he afegit sis més (42 + 6 = 48) que enllace a continuació:&lt;/p&gt;
&lt;p&gt;(17) &lt;a href=&#34;http://carlesbellver.net/contes/unicorns/unicorns18.html&#34;&gt;Ghosting&lt;/a&gt;. Existeix Arkham? Qui és més real, Lovecraft o Derleth?&lt;/p&gt;
&lt;p&gt;(23) &lt;a href=&#34;http://carlesbellver.net/contes/unicorns/unicorns26.html&#34;&gt;INS&lt;/a&gt;. La recerca oberta pel Servei d’Immigració i Naturalització, em va assegurar Danvers, seria merament rutinària.&lt;/p&gt;
&lt;p&gt;(32) &lt;a href=&#34;http://carlesbellver.net/contes/unicorns/unicorns39.html&#34;&gt;Wishful thinking&lt;/a&gt;. Una oportunitat de renovació per al claustre de la Miskatonic University?&lt;/p&gt;
&lt;p&gt;(39) &lt;a href=&#34;http://carlesbellver.net/contes/unicorns/unicorns55.html&#34;&gt;Die Grundlosigkeit&lt;/a&gt;. L&amp;rsquo;absència de fonament. Així als contraforts de l&amp;rsquo;Himàlaia com arreu de la civilització humana.&lt;/p&gt;
&lt;p&gt;(44) &lt;a href=&#34;http://carlesbellver.net/contes/unicorns/unicorns60.html&#34;&gt;Acció exterior&lt;/a&gt;. És el català un idioma? Un diàleg constructiu amb el secretari del cònsol.&lt;/p&gt;
&lt;p&gt;(45) &lt;a href=&#34;http://carlesbellver.net/contes/unicorns/unicorns61.html&#34;&gt;Adéu-siau&lt;/a&gt;. Tot esperant Nebaud a la sala de professorat.&lt;/p&gt;
&lt;img src=&#34;https://blog.carlesbellver.net/uploads/2019/d6c450421e.jpg&#34; width=&#34;300&#34; height=&#34;300&#34; alt=&#34;&#34; /&gt;
&lt;p&gt;Vegeu ací una d&amp;rsquo;aquelles &lt;a href=&#34;http://carlesbellver.net/contes/unicorns/unicorns00.html&#34;&gt;impressions mig esvaïdes&lt;/a&gt; de la ZX Printer. Aquest seria, doncs, l&amp;rsquo;aspecte original d&amp;rsquo;un dels microrelats que Ch. B. va teclejar a Arkham, l&amp;rsquo;estiu de 1992, en un ordinador personal gairebé prehistòric.&lt;/p&gt;
</description>
    </item>
    
    <item>
      
      <link>https://blog.carlesbellver.net/2019/06/07/miskatonic-university-digital.html</link>
      <pubDate>Fri, 07 Jun 2019 18:30:00 +0000</pubDate>
      
      <guid>https://blog.carlesbellver.net/2019/06/07/miskatonic-university-digital.html</guid>
      <description>&lt;p&gt;Miskatonic University Digital Strategy Plan. Main themes:&lt;/p&gt;
&lt;ol&gt;
&lt;li&gt;Cryptography&lt;/li&gt;
&lt;li&gt;Deep Web &amp;amp; Dark Web&lt;/li&gt;
&lt;li&gt;Quantum Computing&lt;/li&gt;
&lt;li&gt;Viruses &amp;amp; Malware&lt;/li&gt;
&lt;li&gt;Esoteric Programming Languages&lt;/li&gt;
&lt;li&gt;InterPlanetary File System&lt;/li&gt;
&lt;li&gt;Internet of Evil Things&lt;/li&gt;
&lt;/ol&gt;
</description>
    </item>
    
    <item>
      <title>Coda</title>
      <link>https://blog.carlesbellver.net/2018/12/31/coda.html</link>
      <pubDate>Mon, 31 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/31/coda.html</guid>
      <description>&lt;p&gt;No crec que ningú es molesti a comptar els caràcters de cadascuna —o de cap— d’aquestes proses: si és que algú es molestava a llegir-les. Fóra en va, per tant, precisar que la memòria lliure d’un ZX81 era a penes d’uns centenars de bytes; o que el codi ASCII ni tan sols era compatible amb les vocals accentuades del català; i que els codis més moderns, com l’UTF-8, dediquen més d’un byte a cadascun d&amp;rsquo;aquests caràcters &lt;em&gt;estranys&lt;/em&gt;.&lt;/p&gt;
&lt;p&gt;Fóra en va, també, perquè aquest joc amb els nombres i els mots, que convertia l&amp;rsquo;escriptura en una mena de puzzle o mecano, només m’interessava a mi mentre escrivia. Els 1.024 caràcters conformaven el marc, els límits autoimposats. Qui en pogués llegir el resultat —si algú el llegia—, només caldria que jutgés —o, tant de bo, que gaudís— el resultat. I el seu judici, conforme a la brevetat, hauria de ser ràpid, i la sentència executada a l&amp;rsquo;instant.&lt;/p&gt;
&lt;p&gt;(A mi, si més no, m&amp;rsquo;ha servit per posar fre a la necessitat d’autocorregir-me indefinidament. Ha estat, en aquest sentit, una prova.)&lt;/p&gt;
</description>
    </item>
    
    <item>
      <title>Je ne sais pas si vous vous souvenez de moi</title>
      <link>https://blog.carlesbellver.net/2018/12/29/je-ne-sais.html</link>
      <pubDate>Sat, 29 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/29/je-ne-sais.html</guid>
      <description>&lt;p&gt;Hi torne al cap d’un munt d’anys. Recorde molt bé els seus tres noms, però he oblidat completament el seu cognom. El bloc de pisos on vivia ha sofert una certa degradació. La façana necessitaria una bona mà de pintura. I el pati que li donava un aire de Place des Vosges per a rendes modestes agrairia l’atenció d’un jardiner. He entrat al vestíbul. En la bústia que va ser seva —i de la seva amiga Clémentine— hi ha uns altres noms que han estat ratllats. Però sobretot volia donar una ullada a aquells dos ascensors, un més ampli del que era habitual i l’altre estranyament angost. Això sempre ens feia riure.&lt;/p&gt;
&lt;p&gt;És dilluns, acabe d’arribar a París i tinc la resta del matí lliure. Per què hi he vingut? De sobte, entre les males herbes del pati, em fa l’efecte que veig Valérie asseguda en un dels bancs de formigó, pàl·lida com una morta, amb un espill a la mà com si continués esperant l’unicorn. Aquesta visió m’espanta i haig de marxar corrents.&lt;/p&gt;
&lt;p&gt;(El seu cognom era Kléber.)&lt;/p&gt;
</description>
    </item>
    
    <item>
      <title>Darrera defensa</title>
      <link>https://blog.carlesbellver.net/2018/12/28/darrera-defensa.html</link>
      <pubDate>Fri, 28 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/28/darrera-defensa.html</guid>
      <description>&lt;p&gt;La vaig veure al monestir de Strahov, en una petita &lt;em&gt;Wunderkammer&lt;/em&gt; annexa a la Sala Filosòfica. Ella s’havia fixat sobretot en els llibres. En vam parlar a la nit, en tornar a l’hotel.&lt;/p&gt;
&lt;p&gt;—Però era una dent de narval —em va dir—. Totes les banyes d’unicorn que es venien a l’edat mitjana eren dents de narval.&lt;/p&gt;
&lt;p&gt;—Sí, fins i tot la de l’esquelet gairebé complet que va fer reconstruir el batle de Magdeburg. Això diuen.&lt;/p&gt;
&lt;p&gt;—Que no t’ho creus?&lt;/p&gt;
&lt;p&gt;—Vaig llegir que Leibiniz no n’estava molt convençut… Saps qui va ser el primer a sospitar l’origen de tanta banya d’unicorn? Olaus Wormius. El mateix Olaus Wormius que va traduir el &lt;em&gt;Necronomicon&lt;/em&gt; al llatí.&lt;/p&gt;
&lt;p&gt;—I què em vols dir amb això?&lt;/p&gt;
&lt;p&gt;—Res. No he vist mai un narval. Tu n’has vist algun? Trobes que és un animal menys fantàstic que l’unicorn? Ni tan sols es coneix quina funció pot tenir exactament aqueix ullal tan llarg.&lt;/p&gt;
&lt;p&gt;—De vegades em desconcertes. De debò que no veig on vols anar a parar.&lt;/p&gt;
&lt;p&gt;Enlloc, sens dubte. Només es tractava d’una maniobra de distracció desesperada.&lt;/p&gt;
</description>
    </item>
    
    <item>
      <title>Una eternitat</title>
      <link>https://blog.carlesbellver.net/2018/12/27/una-eternitat.html</link>
      <pubDate>Thu, 27 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/27/una-eternitat.html</guid>
      <description>&lt;p&gt;Una alba gelada al llit sec d’un riu, enfront d’un cementeri. Els cadàvers amuntegats, la sang que en regalimava. Que llarga s’havia fet la nit i que breu el final.&lt;/p&gt;
&lt;p&gt;—Us en recordeu, d’aquell sergent que et deixava triar amb quina porra t’apallissaria?&lt;/p&gt;
&lt;p&gt;—A mi no m’han deixat triar quina bala em matava.&lt;/p&gt;
&lt;p&gt;—Ni a mi tampoc.&lt;/p&gt;
&lt;p&gt;—Amunt els cors. Ens n’anem al cel. He vist uns angelets entre els tarongers.&lt;/p&gt;
&lt;p&gt;—Devien ser dimonis. El cel no existeix, però l’infern sí.&lt;/p&gt;
&lt;p&gt;—M’han foradat la jaqueta, m’han fet malbé tota la roba…&lt;/p&gt;
&lt;p&gt;—Si només t’haguessin foradat la jaqueta…&lt;/p&gt;
&lt;p&gt;El trontolleig del carro els assossegava. Gairebé com si els engronsessin. Com si tornessin al claustre matern. Els dipositaven formant rengleres, el cap d’un amb els peus del següent, perquè en cabessin més. Quan en completaven una, en començaven una altra.&lt;/p&gt;
&lt;p&gt;—Quin ordre!&lt;/p&gt;
&lt;p&gt;—Això s’ha de reconèixer.&lt;/p&gt;
&lt;p&gt;—Quina pau!&lt;/p&gt;
&lt;p&gt;—I durarà anys, ja ho veureu.&lt;/p&gt;
&lt;p&gt;Comptava mentalment. Com voleu que compti un mort? Amb els dits no pot.&lt;/p&gt;
&lt;p&gt;—Quaranta, si més no.&lt;/p&gt;
&lt;p&gt;—Una eternitat.&lt;/p&gt;
</description>
    </item>
    
    <item>
      <title>I remember Spain</title>
      <link>https://blog.carlesbellver.net/2018/12/26/i-remember-spain.html</link>
      <pubDate>Wed, 26 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/26/i-remember-spain.html</guid>
      <description>&lt;p&gt;Va tornar a elogiar l’heroisme dels &lt;em&gt;marines&lt;/em&gt; —en aquesta nova operació imperalista que divulgava la premsa— i es va vantar d’haver participat ell mateix en dues guerres: des d’un despatx, com a oficial d’intel·ligència. Vaig tocar l’ase. M’emprenyava el seu patrioterisme i ell se sentia ofès quan jo defensava el no a la guerra. No era la primera vegada que xocàvem.&lt;/p&gt;
&lt;p&gt;—Si els joves nord-americans de la meva generació haguessin fet com vós, la democràcia s’hauria ensorrat a Europa per molt anys. Potser per sempre.
—Els únics joves nord-americans que van venir al meu país van ser els voluntaris de la Brigada Lincoln. Comunistes i companys de viatge. Els vostres governs van preferir sacrificar la nostra democràcia i deixar que s’hi perpetués el feixisme.&lt;/p&gt;
&lt;p&gt;M’adverteixen que no és segur per a mi, estudiant estranger, parlar amb tanta vehemència. Però no em preocupa el que em pogués passar, perquè beca i visat venceran prompte. Mentre tramitaven la meva democràtica expulsió, jo ja seria a l’aeroport.&lt;/p&gt;
</description>
    </item>
    
    <item>
      <title>Viatge a Espanya</title>
      <link>https://blog.carlesbellver.net/2018/12/25/viatge-a-espanya.html</link>
      <pubDate>Tue, 25 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/25/viatge-a-espanya.html</guid>
      <description>&lt;p&gt;Ateses les circumstàncies, era normal que s’estenguessin els rumors sobre delators o agents infiltrats. Danvers no va ser aliè a aquesta mena de sospites. Cridaven l’atenció la seva llibertat de moviments i les destinacions dels seus viatges, tan exòtiques com problemàtiques: el Tibet —incorporat a la República Popular de la Xina—, Armènia —Unió Soviètica— i l’Espanya de Franco. No podem esbrinar tot el que buscava en aquests llocs, però hem llegit les seves notes sobre la visita a una ubicació imprecisa de la costa mediterrània, on es conservava el crani d’un ciclop. Esperà tres dies a entrevistar-se amb l’autoritat local. La resposta el sorprengué. Es tractava de les restes d’un avantpassat seu, li digué el capitost. Se les estimava, però s’avindria a lliurar-les a canvi d’una certa suma de diners.&lt;/p&gt;
&lt;p&gt;Danvers maleí tricorns, sotanes i sevillanes. L’esborronava el que va qualificar de “primitivisme africà”. El posseïa, sens dubte, un racisme de classe après com a &lt;em&gt;White Anglo-Saxon Protestant&lt;/em&gt;.&lt;/p&gt;
</description>
    </item>
    
    <item>
      <title>Com va guanyar Danvers una plaça a Miskatonic</title>
      <link>https://blog.carlesbellver.net/2018/12/24/com-va-guanyar.html</link>
      <pubDate>Mon, 24 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/24/com-va-guanyar.html</guid>
      <description>&lt;p&gt;Mentre l’esperava, la secretària del seu tutor li va demanar si podia ajudar-lo amb unes notes que calia mecanografiar. Càndidament va accedir a dictar-li-les i a la segona frase es va adonar del sentit i la procedència reals d’aquell fragment. Però —per això mateix?— no va poder aturar-se i va continuar recitant el full en veu alta, vocalitzant la lletania d’abominables perversions.&lt;/p&gt;
&lt;p&gt;L’havien ben ensarronat. El tutor va aparèixer al llindar al cap d’un lapse de temps que podia haver durat uns minuts o llarguíssimes hores. El despatx, mentrestant, s’havia entenebrat.&lt;/p&gt;
&lt;p&gt;—Felicitacions —li va dir—. Ara ja ets un dels nostres.&lt;/p&gt;
&lt;p&gt;Va deixar anar una riota sinistra. La secretària es va aixecar i se li va arrambar. Reia ella també —com una hiena— quan van marxar ambdós plegats, passadís enllà. Danvers va restar sol amb el seu pànic. Es va passar la nit udolant, fins a la matinada. Al rompent de l’alba es va assossegar prou per agafar l’estilogràfica i signar el contracte.&lt;/p&gt;
</description>
    </item>
    
    <item>
      <title>Una mòmia és una mòmia</title>
      <link>https://blog.carlesbellver.net/2018/12/23/una-mmia-s.html</link>
      <pubDate>Sun, 23 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/23/una-mmia-s.html</guid>
      <description>&lt;p&gt;M’he aturat davant de l’única mòmia nord-americana de la col·lecció. Arkham, Massachusetts, n’informava exiguament la fitxa. Un exemplar, entenc, valuós, potser un indi Pennacook, tot i que el rictus i els parracs em suggerien més aviat una bubota.&lt;/p&gt;
&lt;p&gt;—…una de les adquisicions més recents del museu. La van localitzar l’any passat al despatx del director, quan es va morir d’un infart. Quina desgràcia! La tenia dins de l’armari i van suposar que l’havia presa temporalment, per estudiar-la amb més comoditat. Ja sap com en són, d’excèntrics, els savis d’aquests verals. Va tocar revisar inventaris i vitrines. El cas és que no trobàvem que en faltés cap. Al final van decidir exhibir-la amb les altres, mentre en treien l’entrellat. Quan la col·locàvem, algú va fer un comentari i em vaig adonar que era clavada a aquell professor visitant amb qui va tenir diferències i que es va fer fonedís. Però això a mi rai. Un cadàver [&lt;em&gt;stiff&lt;/em&gt;] és un cadàver. Tant se val que tingui quaranta anys com quatre mil.&lt;/p&gt;
</description>
    </item>
    
    <item>
      <title>Arqueologia informàtica</title>
      <link>https://blog.carlesbellver.net/2018/12/22/arqueologia-informtica.html</link>
      <pubDate>Sat, 22 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/22/arqueologia-informtica.html</guid>
      <description>&lt;p&gt;Aquest tros de plàstic que prove a fer servir com a màquina d’escriure electrònica es connecta a un televisor vell, menut, on esforçant-me puc veure què teclege; a una gravadora de cintes de casset, on se suposa que es desen els textos; i a una impressora tèrmica que només s’engega els dies senars.&lt;/p&gt;
&lt;p&gt;Avui m’avorria. M’enervava el &lt;em&gt;writer’s block&lt;/em&gt; —la síndrome de la pantalla en blanc— i he preferit lliurar-me a una recerca en l’hemeroteca. Segons la revista &lt;em&gt;Byte&lt;/em&gt; (vol. 8, núm. 1), açò no seria exactament un Sinclair ZX 81, com em pensava, sinó la seva versió nord-americana: el Timex Sinclair 1000, que va començar a vendre’s per 99,95 dòlars el juliol de 1982.&lt;/p&gt;
&lt;p&gt;He explicat el descobriment a Ismael, becari senegalès, que en sabia altres coses i m’ha aportat detalls addicionals sobre la motivació del meu projecte.&lt;/p&gt;
&lt;p&gt;—Rice va comprar tot el paquet als encants, de tercera mà. Era un regal per al besnet, però el xaval el va rebutjar, perquè ja tenia un PC, i llavors se li va acudir portar-ho ací.&lt;/p&gt;
</description>
    </item>
    
    <item>
      <title>Creuer pel Yann</title>
      <link>https://blog.carlesbellver.net/2018/12/21/creuer-pel-yann.html</link>
      <pubDate>Fri, 21 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/21/creuer-pel-yann.html</guid>
      <description>&lt;p&gt;No sóc gens afeccionat a viatjar —malgrat que aquesta vegada hagi travessat l’Atlàntic—, però l’anunci en aquell aparador va fer que m’hi aturés.&lt;/p&gt;
&lt;p&gt;Era una agència petita amb una sola oficinista, una dona de mitjana edat. Es va treure les ulleres i el somriure li va canviar la cara. De sobte pareixia una d’aquestes joves americanes de galtes rosades —com si l’haguessin treta d’un anunci dels anys seixanta—, llesta per a tenir fills i tirar endavant una casa.&lt;/p&gt;
&lt;p&gt;Em va dir, amb veu melosa, que guardava els fullets a dalt i va insistir que pugéssim per l’escala de caragol a un entresolat penombrós, una cambra dels mals endreços on no s’havia fet neteja en els darrers mil anys. Contra la gelosia del fons —darrere d’un frigorífic vell, arxivadors, una gàbia, un matalàs polsós— refulgia una filera d’ídols pagans.&lt;/p&gt;
&lt;p&gt;Però l’embruix era efímer. Es mostrava com era quan em va cridar amb els braços estesos. Crec que vaig fer cara d’espant, no de fàstic.&lt;/p&gt;
&lt;p&gt;—Tu tampoc no ets tan jove, ni tens més futur que jo!&lt;/p&gt;
</description>
    </item>
    
    <item>
      <title>La pell pintada</title>
      <link>https://blog.carlesbellver.net/2018/12/20/la-pell-pintada.html</link>
      <pubDate>Thu, 20 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/20/la-pell-pintada.html</guid>
      <description>&lt;p&gt;Abans de marxar em va explicar un altre conte xinès recollit per Kuhn. En una província al sud del riu Groc, un ric comerciant va comprar una esclava nova per fer-li de concubina. Era jove i submissa, però l’endemà, per alguna raó, va desobeir l’ordre de no abandonar la seva cambra i va fer un descobriment espaterrant. Al taller, un dimoni pintava amb un pinzell molt fi una pell humana estesa damunt d’un bastidor. Minuciosament hi perfilava els ulls, la boca, el nas, els mugrons, el melic… Aterrida, l’observava pel badall de la porta. Quan es va adonar que eren els trets del seu amo, no va poder evitar d’amollar un crit. Enmig d’un greu tumult, els criats van aconseguir retenir la bèstia amb bastons i una forca fins que s’hi va presentar un destacament armat.&lt;/p&gt;
&lt;p&gt;—El van decapitar i el van cremar. Més tard van trobar els ossos del comerciant enterrats al jardí, davall d’un àlber. Devia fer setmanes que el dimoni l’havia suplantat.&lt;/p&gt;
&lt;p&gt;—I què se’n va fer, d’ella?&lt;/p&gt;
&lt;p&gt;—D’ella, el llibre no en diu res més.&lt;/p&gt;
</description>
    </item>
    
    <item>
      <title>Empori celestial</title>
      <link>https://blog.carlesbellver.net/2018/12/19/empori-celestial.html</link>
      <pubDate>Wed, 19 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/19/empori-celestial.html</guid>
      <description>&lt;p&gt;—El llibre era, no en tingueu cap dubte, aquell famós &lt;em&gt;Empori celestial de coneixements benèvols&lt;/em&gt; que tants rius de tinta ha fet córrer.&lt;/p&gt;
&lt;p&gt;—Però diuen que se’l va inventar un escriptor argentí, més aviat excèntric i a sobre cec.&lt;/p&gt;
&lt;p&gt;—Em pareix que això és cercar cinc peus al gat.&lt;/p&gt;
&lt;p&gt;—Que només n’hi hagués una traducció a l’alemany, anterior a la guerra, va a favor dels escèptics. Allò que no és escrit en anglès no existeix.&lt;/p&gt;
&lt;p&gt;—A més a més, els nazis van proscriure Franz Kuhn pels contes xinesos verds del &lt;em&gt;Jin Ping Mei&lt;/em&gt;. I després, els seus arxius es van cremar en algun bombardeig aliat.&lt;/p&gt;
&lt;p&gt;—No tothom té accés a una biblioteca com la nostra, o com la de Buenos Aires.&lt;/p&gt;
&lt;p&gt;—A mi em va fer l’efecte que en aqueixes pàgines llegia la història d’un altre planeta.&lt;/p&gt;
&lt;p&gt;—La llegendària fantasia oriental.&lt;/p&gt;
&lt;p&gt;—Hi ha altres mons, però són en aquest.&lt;/p&gt;
&lt;p&gt;–Una altra citació dubtosa.&lt;/p&gt;
&lt;p&gt;(Els hauria pogut explicar que així em sentia exactament cada dia, com si la resta de la gent i jo —o cadascú— visquéssim en mons diferents. I cap fos real.)&lt;/p&gt;
</description>
    </item>
    
    <item>
      <title>Le diable me suit de jour et de nuit car il a peur d’être seul</title>
      <link>https://blog.carlesbellver.net/2018/12/18/le-diable-me.html</link>
      <pubDate>Tue, 18 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/18/le-diable-me.html</guid>
      <description>&lt;p&gt;M’inspirava un tendre amor platònic. Però el torrent dels somnis, brusc i impetuós, tendia a ser d’un to molt més lúbric que els meus sentiments.&lt;/p&gt;
&lt;p&gt;Llavors, un dia d’estiu, em vaig adonar que seia en una altra taula a la plaça de la Pau, amb dues amigues. Li vaig adreçar un somriure i una salutació amistosa amb la mà. Em va contestar amb un gest d’enuig i una evident incomoditat.&lt;/p&gt;
&lt;p&gt;—Preferiria que no ho tornessis a fer.&lt;/p&gt;
&lt;p&gt;Estrafeia tan bé la seva veu que m’ho hauria cregut, però no l’havia vista moure els llavis. Una altra vegada el meu dimoni, al meu costat.&lt;/p&gt;
&lt;p&gt;—No hi pots tenir somnis bruts sense que ho sàpiguen —va murmurar sardònic—. És una mena de sisè sentit.&lt;/p&gt;
&lt;p&gt;El resol del vespre m’enlluernava. No sabia on mirar. Ell les mirava a elles de fit a fit, especialment a ella. En els seus ulls, m’hi veia a mi a la nit. Vaig voler marxar, però em va fer la traveta i vaig caure arrossegant la cadira. El xerric, les rialles, la vergonya. Ell ja no hi era.&lt;/p&gt;
</description>
    </item>
    
    <item>
      <title>La història secreta del món</title>
      <link>https://blog.carlesbellver.net/2018/12/17/la-histria-secreta.html</link>
      <pubDate>Mon, 17 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/17/la-histria-secreta.html</guid>
      <description>&lt;p&gt;S’havien acabat les diapositives i ningú no es decidia a parlar-ne.&lt;/p&gt;
&lt;p&gt;—D’on penseu que ens deu venir, aquesta fascinació pels relats sobre civilitzacions desaparegudes?&lt;/p&gt;
&lt;p&gt;—No tinc cap dubte que es tracta d’un tema freudià: la pregunta pels orígens. El títol del quadre de Courbet expressa succintament l’associació d’idees a què em referisc.&lt;/p&gt;
&lt;p&gt;—Però llavors ens valdrien la història o la prehistòria més convencionals, o l’evolució de les espècies. No necessitaríem anar a buscar cap mena d’explicació insòlita o alternativa.&lt;/p&gt;
&lt;p&gt;—No ho has entès? Necessàriament cal que hi hagi un secret, que no ens hagin contat com és de debò que hem vingut a parar ací. Un misteri com més fosc i recòndit millor, tan amagat com els mateixos genitals, la còpula dels teus pares i la teva repugnant concepció.&lt;/p&gt;
&lt;p&gt;—Per això encara millor si hi ha túnels involucrats, cavernes inexplorades en la pluviïsilva, l’esquerda que espera que aquest Juan o János Móricz vingui a penetrar-la i se n’emporti el tresor més ben guardat.&lt;/p&gt;
</description>
    </item>
    
    <item>
      <title>Fins que la mort ens separi, xaval</title>
      <link>https://blog.carlesbellver.net/2018/12/16/fins-que-la.html</link>
      <pubDate>Sun, 16 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/16/fins-que-la.html</guid>
      <description>&lt;p&gt;Tot just una frase —set mots— en un tros de paper estripat i rebregat. El fet que no entengués l’idioma, li suposava algun problema? Em va contestar que no, que ell desxifrava símbols universals, inherents a l’escriptura.&lt;/p&gt;
&lt;p&gt;Al matí ens havia impartit un seminari sobre grafologia que jo havia trobat còmic, absurd. Al vespre havia anat a buscar-lo a casa seva.&lt;/p&gt;
&lt;p&gt;La lletra gran, em va explicar, i els traços verticals ferms, denotaven seguretat, control. Els angles marcats assenyalaven l’hegemonia de la raó sobre els sentiments, el lideratge. Els traços superiors elevats: metes altes. La corba completa dels traços descendents: energia, habilitat en els negocis. Les línies separades: calma, temps. La rúbrica remetia d’alguna manera a l’antic Egipte. Un home, sens dubte, molt vell, però mentalment àgil, d’una intel·ligència superior. Una ment lògica i freda, impassible i despietada.&lt;/p&gt;
&lt;p&gt;Vaig veure com suava. Em va demanar que marxés i que m’emportés la nota. No va voler cobrar-me res.&lt;/p&gt;
</description>
    </item>
    
    <item>
      <title>Segon conte de fades</title>
      <link>https://blog.carlesbellver.net/2018/12/15/segon-conte-de.html</link>
      <pubDate>Sat, 15 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/15/segon-conte-de.html</guid>
      <description>&lt;p&gt;Eufrosina, no van saber com, es va quedar el negoci. Era més gran que les altres i tenia fama de bruixa. Deien que sabia fabricar or. O que havia trobat monedes antigues dins d’una olla. Un misteri tan gran, doncs, com la desaparició del Quim, el seu proxeneta. Però estaven acostumades que els passessin coses inexplicables.&lt;/p&gt;
&lt;p&gt;Primer va continuar vivint a la cambra de dalt, al costat de la meva, envoltada d’imatges de sants i marededéus. A l’estiu se’n va anar a un xalet a la Costa Brava. Els va dir que estalviessin i que busquessin un altre ofici. S’ho van prendre com un consell. El Quim els cobrava un cinquanta per cent més el lloguer. Ella només el lloguer. Solia fer jo l’ingrés una vegada per setmana. I molts més encàrrecs. El consideraven inofensiu.&lt;/p&gt;
&lt;p&gt;Vivien un somni autogestionari que només va durar un trimestre. Al setembre van rebre l’avís d’una immobiliària. Eufrosina havia venut la casa i l’enderrocarien per construir pisos dúplex. Va ser una desbandada. Totes van acabar malament.&lt;/p&gt;
</description>
    </item>
    
    <item>
      <title>Primer conte de fades</title>
      <link>https://blog.carlesbellver.net/2018/12/14/primer-conte-de.html</link>
      <pubDate>Fri, 14 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/14/primer-conte-de.html</guid>
      <description>&lt;p&gt;Quan va complir divuit anys, els amics li van regalar una esclava: mulata, esvelta, els cabells tallats curts com un noiet. La van fer desfilar cap a ell entre els convidats, gairebé nua, lligada amb una corretja ben cenyida al coll. Li van dir entre rialles: és teva, pots fer-li el que vulguis. I això va fer, a partir d’aquella nit.&lt;/p&gt;
&lt;p&gt;En general la tractava bé.&lt;/p&gt;
&lt;p&gt;A l’abril, amb el canvi d’estació, es va sentir deprimit i se la va emportar a un creuer per la Mediterrània. En una escala, ella va aprofitar la seva ressaca —el xampany francès— per a robar-li i subornar uns mariners que el van apallissar. Va fugir i va agafar un tren i un avió, ambdós a l’atzar. Un any més tard, una companya va contar una història que coincidia punt per punt amb la seva. No es va creure, però, que ell la busqués, que un detectiu es passegés pel barri xino amb un contracte matrimonial com a esquer. Era tard per a empassar-se el primer conte de fades, o de prínceps i cortesanes, amb què la volguessin entabanar.&lt;/p&gt;
</description>
    </item>
    
    <item>
      <title>Reverse-charge call</title>
      <link>https://blog.carlesbellver.net/2018/12/13/reversecharge-call.html</link>
      <pubDate>Thu, 13 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/13/reversecharge-call.html</guid>
      <description>&lt;p&gt;Una vesprada d’estiu, un llamp va esquinçar de cap a cap el cel clar damunt de Harlem. Va sonar el telèfon i Bess va contestar. Digueu?&lt;/p&gt;
&lt;p&gt;—Vol acceptar una trucada de cobrament a destinació?&lt;/p&gt;
&lt;p&gt;La màquina de tubs d’èter s’havia engegat de nou, però aquesta vegada la comunicació s’iniciava des de l’altre extrem. Una veu melosa va anar taral·lejant la cançoneta preferida de Harry fins a vocalitzar una variació inquietant d’aquella línia: &lt;em&gt;“Over you I cast a spell…”&lt;/em&gt;&lt;/p&gt;
&lt;p&gt;I en aquest punt es va aturar un instant etern.&lt;/p&gt;
&lt;p&gt;&lt;em&gt;“Believe”&lt;/em&gt;, va xiuxiuejar sibil·linament abans de penjar.&lt;/p&gt;
&lt;p&gt;A l’altre extrem, ara lluïa un riure sardònic el mateix cavaller alt, bru, que uns anys enrere havia executat demostracions d’electromagnetisme i de projecció d’imatges, el mateix que el trenta-u d’octubre anterior va persuadir un estudiant de Mont-real perquè preguntés a Houdini si no creia en els miracles i en les sagrades escriptures i provés si era de debò que aguantava tres bons colps de puny a l’estómac sense parpellejar.&lt;/p&gt;
</description>
    </item>
    
    <item>
      <title>Longer distance calling</title>
      <link>https://blog.carlesbellver.net/2018/12/12/longer-distance-calling.html</link>
      <pubDate>Wed, 12 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/12/longer-distance-calling.html</guid>
      <description>&lt;p&gt;—Setembre de 1926. Un any abans que AT&amp;amp;T inauguri la connexió transatlàntica amb Londres, un mes abans que Houdini mori d’una peritonitis i al mateix temps que Lovecraft començava a escriure “La crida de Cthulhu” a la seva casa de Providence, on s’havia tornat a instal·lar. Un emprenedor anònim va obrir a Nova York un servei telefònic de comunicació amb el més enllà. “Torni a escoltar la seva veu”, incitava la publicitat. “Continuï parlant amb els seus éssers estimats”. Les tarifes eren elevades. L’èxit va ser rotund en cercles de classe alta.&lt;/p&gt;
&lt;p&gt;—Per què has esmentat Houdini? Va ser un dels fraus que va destapar?&lt;/p&gt;
&lt;p&gt;—Un dels darrers de què es va ocupar. Va provar que espiaven la clientela potencial i que atresoraven un bon arxiu de dades privades, així que era versemblant que haguessin suplantat alguns difunts. Això no explicava la funció d’una estranya maquina de tubs d’èter que hom va trobar després, però la reputació de l’empresa va resultar danyada irremeiablement i va haver de plegar.&lt;/p&gt;
</description>
    </item>
    
    <item>
      <title>Un ornitorinc a l’armari</title>
      <link>https://blog.carlesbellver.net/2018/12/11/un-ornitorinc-a.html</link>
      <pubDate>Tue, 11 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/11/un-ornitorinc-a.html</guid>
      <description>&lt;p&gt;La companya de pis de Valérie —no li agradava que li digués &lt;em&gt;només&lt;/em&gt; Valérie: massa concís, massa ordinari, massa jo?— tenia una amiga que estudiava psicologia. Una vegada els va deixar un test d’empatia i me’l van fer emplenar amb elles. Una altra vegada va ser una prova per a detectar risc de depressió. La lletra menuda em suggeria buscar ajuda: no hi havia pensat. S’ho passaven bomba fent conya amb les meves respostes i amb els resultats que treia. Es va convertir en un costum, una distracció fàcil i barata. Els vaig dir que era una llàstima que la seva amiga no fos biòloga. Si em practiquessin una anàlisi d’ADN, descobririen, per exemple, que tenia el codi genètic d’un ornitorinc. No se m’acudia un animal més rar. Els vaig fer riure. No m’havien pres mai molt seriosament.&lt;/p&gt;
&lt;p&gt;Però la nostra relació s’estava tibant. Havia fumat haixix i vaig dir-li &lt;em&gt;Valia&lt;/em&gt;. Em va mirar amb tant d’odi que no sabia on amagar-me. Després em va trobar dins d’un armari i em va pegar, però era ella qui plorava.&lt;/p&gt;
</description>
    </item>
    
    <item>
      <title>Et date illi honorem</title>
      <link>https://blog.carlesbellver.net/2018/12/10/et-date-illi.html</link>
      <pubDate>Mon, 10 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/10/et-date-illi.html</guid>
      <description>&lt;p&gt;Eixint de l’estació, el company de viatge irlandès es va deixar caure de genolls a terra davant meu i el vaig rodejar, però en adonar-me que assenyalava amb l’índex el cel fosc, vaig alçar el cap jo també per admirar plegats la visió del caos estenent-se pel firmament. Un caos reptant que infectava l’ordre incipient de les constel·lacions i impedia que prosperés aquell cosmos embrionari, migrat, que hem cregut copsar des dels pitagòrics i des d’abans dels pitagòrics, des dels astrònoms egipcis i babilònics si més no. Un cosmos que ara, en aquest instant prodigiós, se’ns revelava com un engany: una mentida piadosa, una il·lusió infantil.&lt;/p&gt;
&lt;p&gt;&lt;em&gt;”Timete Deus…”&lt;/em&gt;, va començar a recitar, embarbussant-se, però la nàusea l’aturà i perbocà estrepitosament. Si aquesta agonia era el preu a pagar, jo preferia ignorar el caos i abraçar l’engany. Vaig buscar la petaca, tot confiant que el whisky atenuaria l’empremta indeleble i avui podria tornar a contemplar els estels en pau, com si no hagués canviat res.&lt;/p&gt;
</description>
    </item>
    
    <item>
      <title>Contra els escèptics</title>
      <link>https://blog.carlesbellver.net/2018/12/09/contra-els-escptics.html</link>
      <pubDate>Sun, 09 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/09/contra-els-escptics.html</guid>
      <description>&lt;p&gt;M’explicava el concepte tibetà de tulpa: la capacitat de crear objectes —o éssers vius, fins i tot humans— amb l’energia de la ment. Jo me’n reia.&lt;/p&gt;
&lt;p&gt;—Tu mateix n’has conegut un.&lt;/p&gt;
&lt;p&gt;Es referia al seu criat oriental. Ningú sabia d’on l’havia tret, i darrerament l’havíem perdut de vista.&lt;/p&gt;
&lt;p&gt;—M’ha passat com a Alexandra David-Néel. Va agafar vida pròpia i ara s’ha tornat maligne. M’agradaria que l’examinessis abans que l’hagi de destruir.&lt;/p&gt;
&lt;p&gt;No hauria calgut, però, que l’enviés al meu apartament dins d’una caixa de fusta. Les escletxes entre els taulons, havien estat disposades perquè pogués respirar, o perquè jo observés la seva esquena peluda, incòmodament corbada, no menys esfereïdora que els seus grunys? Es regirava, era evident que maldava per escapar d’aquella gàbia inclement. Vaig telefonar a Danvers. Ara no podia venir, em va dir, però si tenia pressa em podia dictar la fórmula —ell va usar una altra paraula— que el faria esvanir-se.&lt;/p&gt;
&lt;p&gt;Em trobava tan alterat que vaig necessitar tres intents.&lt;/p&gt;
</description>
    </item>
    
    <item>
      <title>Bibliografia</title>
      <link>https://blog.carlesbellver.net/2018/12/08/bibliografia.html</link>
      <pubDate>Sat, 08 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/08/bibliografia.html</guid>
      <description>&lt;p&gt;Examinàvem sota el flexo la seva darrera adquisició: un exemplar d’&lt;em&gt;Il newtonianismo per le dame&lt;/em&gt;, col·lecció de diàlegs amb què el savi venecià Francesco Algarotti va contribuir a divulgar la &lt;em&gt;Philosophiæ naturalis&lt;/em&gt; d’Isaac Newton. A mi em feia recordar, és clar, les lliçons epistolars de Leibniz a Sophie de Hannover i a la seva filla Sophie-Charlotte, publicades recentment amb el títol &lt;em&gt;Filosofia per a princeses&lt;/em&gt;.&lt;/p&gt;
&lt;p&gt;—El que ens hauria calgut —va remugar Atwood, regirant-se en la butaca— és un &lt;em&gt;Quantum Mechanics for Old Men&lt;/em&gt;. Almenys així no hauríem fet tant el ridícul.&lt;/p&gt;
&lt;p&gt;Són tots, en efecte, vells, i cap dona forma part del claustre d’aquesta venerable institució. La primera persona del plural es podia interpretar, en el seu cas, com un acte de modèstia, però l’exabrupte era abans que res el reconeixement d’un fracàs col·lectiu, la constatació que havien arribat al final del trajecte i es trobaven en una via morta. De sobte, em vaig adonar de les volves de pols suspeses en l’aire, com àtoms de Demòcrit.&lt;/p&gt;
</description>
    </item>
    
    <item>
      <title>Gramàtica teòrica</title>
      <link>https://blog.carlesbellver.net/2018/12/07/gramtica-terica.html</link>
      <pubDate>Fri, 07 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/07/gramtica-terica.html</guid>
      <description>&lt;p&gt;—T’ensenyaré un llenguatge secret.&lt;/p&gt;
&lt;p&gt;—L’has inventat tu?&lt;/p&gt;
&lt;p&gt;—No. L’he après amb un llibre vell.&lt;/p&gt;
&lt;p&gt;Recorde que la idea em va parèixer massa infantil, impròpia de la seva edat, fins i tot comptant que tenia un any menys que jo.&lt;/p&gt;
&lt;p&gt;Va portar el llibre i me’l va ensenyar. L’havia agafat a casa del seu oncle, llaurador i lletraferit. Era una gramàtica teòrica, sense molts exemples. Ens vam distreure tota la vesprada amb allò. I les vesprades següents també. Ella pensava estudiar filologia anglesa. Jo preferia el llatí i el grec.&lt;/p&gt;
&lt;p&gt;Aquesta nit, va dir, compondrem cadascun un missatge i demà l’altre intentarà entendre’l.&lt;/p&gt;
&lt;p&gt;Crec que dubtava que jo m’estigués prenent l’estudi prou seriosament i em posava a prova. Li vaig escriure una carta d’amor. Ella va redactar una convocatòria d’una cèl·lula clandestina. El seu germà, aleshores, pertanyia a una organització comunista. Més endavant va ser confident de la policia. Nosaltres, en fi.&lt;/p&gt;
&lt;p&gt;Amb els anys vaig entendre que l’aklo només servia per a invocar el dimoni.&lt;/p&gt;
</description>
    </item>
    
    <item>
      <title>Records del Tibet</title>
      <link>https://blog.carlesbellver.net/2018/12/06/records-del-tibet.html</link>
      <pubDate>Thu, 06 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/06/records-del-tibet.html</guid>
      <description>&lt;p&gt;Wernher von Braun va ser reclutat per l’exèrcit nord-americà i va impulsar el programa espacial de la NASA, però els lames tibetans que els nazis s’havien emportat a Berlín van ser captats per la Miskatonic University —gràcies a les gestions discretes de Randolph Carter, que treballava aleshores a l’Oficina de Serveis Estratègics—, amb la intenció que dirigissin una altra mena de travessia, no cap a l’espai exterior sinó cap al cosmos interior de la ment humana.&lt;/p&gt;
&lt;p&gt;Malauradament, després del parèntesi forçós del maccarthisme ja no s’hi van reincoporar. S’havien instal·lat a Califòrnia al començament de la dècada dels seixanta i allà van conformar la competència més notable del budisme zen entre els &lt;em&gt;hippies&lt;/em&gt; d’inclinació religiosa.&lt;/p&gt;
&lt;p&gt;He pogut comprovar, en tot cas, que perdura al campus el record del seu magisteri i de la seva personalitat. A la botiga oficial de &lt;em&gt;merchandising&lt;/em&gt;, hi resten encara uns pocs exemplars de &lt;em&gt;Tintín al Tibet&lt;/em&gt; amb les seves dedicatòries apòcrifes, bellament cal·ligrafiades.&lt;/p&gt;
</description>
    </item>
    
    <item>
      <title>Rue d’Auseil</title>
      <link>https://blog.carlesbellver.net/2018/12/05/rue-dauseil.html</link>
      <pubDate>Wed, 05 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/05/rue-dauseil.html</guid>
      <description>&lt;p&gt;L’autor d’aquells diabòlics poemes en prosa era un misteriós personatge que treballava per a l’ambaixada americana. El tiratge, escàs, es va difondre en els cercles habituals, fins que algú es va esquinçar les vestidures. Es van aixecar sospites sobre l’autenticitat d’algunes escenes i sobre la identitat dels subjectes implicats. Jenkin va tocar el dos, mentre que el seu traductor francès, aclaparat per l’oprobi, es va suïcidar.&lt;/p&gt;
&lt;p&gt;Quan el propietari d’un edifici ruïnós de la rue d’Auseil, a la vora de l’Halle aux Cuirs, va delatar el seu darrer llogater, potser aquell comissari es va precipitar a enviar-hi els dos agents més propers. Jenkin s’hi va lliurar sense resistència, en un estat d’aparent —fingida— letargia. Un el va lligar en una cadira i s’hi va quedar vigilant-lo. L’altre va anar a buscar reforços. Qui van trobar, després, lligat —i nu— va ser el primer agent. No es va saber res més de Jenkin en molt de temps.&lt;/p&gt;
&lt;p&gt;Entretant, al pis de dalt hi sonava una música que pareixia d’un altre món.&lt;/p&gt;
</description>
    </item>
    
    <item>
      <title>Dades sobre la localització de l’altiplà de Leng</title>
      <link>https://blog.carlesbellver.net/2018/12/04/dades-sobre-la.html</link>
      <pubDate>Tue, 04 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/04/dades-sobre-la.html</guid>
      <description>&lt;p&gt;Estudiaven un informe de l’Oficina de Serveis Estratègics que havia format part de l’arxiu Danvers. Vint i tants fulls mecanografiats, més una extensió similar d’esbossos de mapes. Era material original, autenticat. Portava segell d’abril de 1945. L’autor —identificat amb un codi— despatxava a corre-cuita la “hipòtesi antàrtica” per discutir &lt;em&gt;in extenso&lt;/em&gt; diverses opcions a l’Àsia Central, en un arc traçat des de la vall del Caixmir fins als deserts de sorra i de glaç de Mongòlia.&lt;/p&gt;
&lt;p&gt;Pensava que aquest era un debat ja resolt. Una vegada em van contar que algú havia encarregat una nòvia per catàleg en un entresol del carrer de Colom. Li van ensenyar fotos de dones sud-americanes, eslaves i asiàtiques. L’única que s’ajustava al seu pressupost era oriünda, precisament, d’una certa República de Leng. Els amics d’ell la van conèixer i feien comentaris grollers sobre la seva olor i les robes bigarrades. Em vaig estimar més no explicar-ho per no aigualir la festa a ningú.&lt;/p&gt;
</description>
    </item>
    
    <item>
      <title>El futur del món</title>
      <link>https://blog.carlesbellver.net/2018/12/03/el-futur-del.html</link>
      <pubDate>Mon, 03 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/03/el-futur-del.html</guid>
      <description>&lt;p&gt;Era l’única dona en tota la festa i l’única que he vist mai al campus. Abans, entre els vells, m’havia paregut una nena de tretze o catorze anys, possiblement la neta d’alguna eminència xaruga. Ara li’n feia tres o quatre més, prou per estar al primer curs d’universitat. Si no ací, potser a Harvard o a Brown.&lt;/p&gt;
&lt;p&gt;Se celebrava l’aniversari de la institució en el vestíbul de la Biblioteca. Cambrers amb esmòquing servien el còctel. L’orquestra interpretava el &lt;em&gt;Quatuor pour la fin du temps&lt;/em&gt;. El discurs d’Armitage, des de l’escalinata, abundava de preocupació per les perspectives del món. Ella es va girar i em va parlar en veu baixa. El posat circumspecte i la fermesa tranquil·la de les seves paraules contrastaven amb la seva joventut. Enmig d’aquella assemblea de folls, les raons que m’exposava infonien esperança a un pessimista com jo, que es limitava a escoltar-la.&lt;/p&gt;
&lt;p&gt;Avui m’he despertat amb migranya. No recorde res del que em va dir, només la seva veu, la capacitat de persuasió i el meu esbalaïment.&lt;/p&gt;
</description>
    </item>
    
    <item>
      <title>Das Schnurren</title>
      <link>https://blog.carlesbellver.net/2018/12/02/das-schnurren.html</link>
      <pubDate>Sun, 02 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/02/das-schnurren.html</guid>
      <description>&lt;p&gt;Vaig guanyar el premi de narrativa amb un recull inspirat en l’estada al psiquiàtric, però ara trobe que &lt;em&gt;La vida canina&lt;/em&gt; és un títol massa subtil: ningú no podrà evitar que el llibre, quan es publiqui, vagi a parar a la secció d’animals de companyia.&lt;/p&gt;
&lt;p&gt;Aquesta nit he somniat que anava a la Fira de Frankfurt —en substitució d’algú, un canvi d’última hora sense temps per a pensar-s’hi— i m’entrevistava un repòrter d’una revista alemanya de gossos, &lt;em&gt;Mein Hund &amp;amp; Ich&lt;/em&gt;. Més tard, una agent d’una editorial vienesa em feia una oferta increïble: redactar els guions d’una sèrie de contes per a gossos. Me n’ensenyava un prototip —el disseny, pensat perquè poguessin passar full amb les grapes, em pareixia enginyós, encara que no l’entengués— i em convidava a vi blanc per animar-me a signar el contracte. Jèiem, després d’uns quants brindis, a la seva cambra. Els seus roncs suaus, arraulida contra mi, em sonaven a gata més aviat, però llavors m’he despertat sol a casa i he hagut d’admetre que era jo qui alenava.&lt;/p&gt;
</description>
    </item>
    
    <item>
      <title>L’ultimo appello è da dimenticare</title>
      <link>https://blog.carlesbellver.net/2018/12/01/lultimo-appello-da.html</link>
      <pubDate>Sat, 01 Dec 2018 18:30:00 +0000</pubDate>
      
      <guid>https://blog.carlesbellver.net/2018/12/01/lultimo-appello-da.html</guid>
      <description>&lt;p&gt;Era dia de festa major. Marieta i Fabrizio em van presentar a les autoritats locals com a &lt;em&gt;professore&lt;/em&gt;: el poble italià és  respectuós amb els tributs acadèmics, i justament per això em va saber greu, atès que jo no he passat mai de becari. La recepció oficial se celebrava a la planta baixa de l’ajuntament. Per no saber dir que no, vaig acabar involucrat en la representació d’una escena medieval. No n’entenia la trama, però vaig assumir el meu paper. En una cambra tancada, dos homes d’aire greu em van ensenyar l’ús del punyal retràctil amb què simularia la mort de l’emissari d’un senyoriu rival.&lt;/p&gt;
&lt;p&gt;En arribar el moment, les coloraines de robes i banderoles, el guirigall, els esbufecs dels cavalls, m’impressionaren. Algú m’agarrà el braç amb més força que no havia transmès jo a l’estocada. L’emissari va empal·lidir. Tothom buscava els dos homes. A mi em van pregar que marxés i que oblidés el que havia passat. En el cotxe, en el viatge de tornada, ningú no va mencionar l’incident.&lt;/p&gt;
</description>
    </item>
    
    <item>
      <title>Logisch-Philosophische Abhandlung</title>
      <link>https://blog.carlesbellver.net/2018/11/30/logischphilosophische-abhandlung.html</link>
      <pubDate>Fri, 30 Nov 2018 18:30:00 +0000</pubDate>
      
      <guid>https://blog.carlesbellver.net/2018/11/30/logischphilosophische-abhandlung.html</guid>
      <description>&lt;p&gt;Aquest deu ser l’únic departament de filosofia del món en què es comença l’estudi del &lt;em&gt;Tractatus&lt;/em&gt; pel final. És a dir, per la carta de Wittgenstein a Ludwig Von Ficker, en què declarava que el sentit de l’obra és ètic i que la part més important és la que no podia escriure.&lt;/p&gt;
&lt;p&gt;També deu ser l’únic que utilitza com a font la separata dels &lt;em&gt;Annalen der Naturphilosophie&lt;/em&gt; de 1921, prèvia a la primera edició en forma de llibre. Ni tan sols havia rebut encara el títol definitiu en llatí, suggerit per Moore al cap d’uns mesos. Quan vaig fullejar les fotocòpies en alemany vaig restar esbalaït.&lt;/p&gt;
&lt;p&gt;—Això sí que és un llibre rar i no aquella fotesa del &lt;em&gt;Necronomicon&lt;/em&gt;.&lt;/p&gt;
&lt;p&gt;No va ser res més que un pensament dit en veu alta, un exabrupte. Però, com si hagués esmentat el dimoni o el secretari d’estat, tothom va callar, es van girar cap a mi i arrufant les celles em van fulminar. &lt;em&gt;Silly young man&lt;/em&gt;, va remugar O’Brien. I havent pronunciat la sentència, es van aixecar, van recollir els estris i van marxar.&lt;/p&gt;
</description>
    </item>
    
    <item>
      <title>Do you long for her, or for the way you were?</title>
      <link>https://blog.carlesbellver.net/2018/11/29/do-you-long.html</link>
      <pubDate>Thu, 29 Nov 2018 18:30:00 +0000</pubDate>
      
      <guid>https://blog.carlesbellver.net/2018/11/29/do-you-long.html</guid>
      <description>&lt;p&gt;Per comptes de viatge de fi de curs, vam passar un cap de setmana en el xalet dels pares d’un company que, ells sí, eren a l’estranger i no s’havien d’assabentar de l’ús que fèiem de la seva segona residència. Jo era més gran que els altres i guardava certes distàncies. La darrera nit vam escoltar elapés de Llach, de Leonard Cohen i de Jonathan Richman, mentre un dormitori romania ocupat i ella s’havia assegut davant de l’Olivetti, indiferent a les protestes pel soroll del tecleig.&lt;/p&gt;
&lt;p&gt;En un sol full, em va traçar un perfil psicològic més acurat que el que m’hagués pogut fer cap professional fins llavors. L’endemà me’l vaig endur dins la bossa i ens vam acomiadar amb un bes a la galta i paraules dolces.&lt;/p&gt;
&lt;p&gt;A València vam seguir especialitats diferents i no ens vèiem gaire. Vaig portar el full a emmarcar —em va costar quatre-centes pessetes— i així va presidir els meus darrers anys de llicenciatura.&lt;/p&gt;
&lt;p&gt;Quan ens creuem, encara intercanviem salutacions i educats somriures.&lt;/p&gt;
</description>
    </item>
    
    <item>
      <title>Eudoxia era rossa i es pentinava amb llargues trenes</title>
      <link>https://blog.carlesbellver.net/2018/11/28/eudoxia-era-rossa.html</link>
      <pubDate>Wed, 28 Nov 2018 18:30:00 +0000</pubDate>
      
      <guid>https://blog.carlesbellver.net/2018/11/28/eudoxia-era-rossa.html</guid>
      <description>&lt;p&gt;Em va demanar què pensava d’ella. Li vaig dir que era rossa, apassionada i irreflexiva. Era evident que no m’ho hauria d’haver preguntat i jo no li hauria d’haver contestat. Qualsevol altre dia no hauria emprat aquests adjectius per definir-la. Hauria procurat no fer mal a ningú amb l’elecció de les paraules.&lt;/p&gt;
&lt;p&gt;Sonava una melodia apegalosa de Neil Diamond i les gerres eren pràcticament plenes. Ens urgia canviar de tema. Va esmentar una pel·lícula de Rohmer i jo li vaig explicar el llibre que acabava de llegir, evocador i enigmàtic, de Constantin Zoubichryn.&lt;/p&gt;
&lt;p&gt;Al carrer, quan ja ens havíem acomiadat, em digué:&lt;/p&gt;
&lt;p&gt;—Per això no escriuràs mai una novel·la, perquè no entens res, no entens el que fa la gent ni per què ho fa. Seria molt millor que et dediquessis a la filosofia. O a la poesia.&lt;/p&gt;
&lt;p&gt;Tenia raó. No hauria de parlar del que no entenc. No solc fer-ho. I, tanmateix, m’hi llance tan bon punt em posen una cervesa o em deixen sol davant d’un processador de textos.&lt;/p&gt;
</description>
    </item>
    
    <item>
      <title>Jo era d’anís</title>
      <link>https://blog.carlesbellver.net/2018/11/27/jo-era-dans.html</link>
      <pubDate>Tue, 27 Nov 2018 18:30:00 +0000</pubDate>
      
      <guid>https://blog.carlesbellver.net/2018/11/27/jo-era-dans.html</guid>
      <description>&lt;p&gt;M’enviaven al bar de baix amb els diners comptats i jo pujava amb les dues botelles —perquè n’hi havia que eren de conyac i n’hi havia que eren d’anís— i el cartó de tabac americà. Elles m’ho regraciaven amb un gotet —jo era d’anís— i una nova tanda d’històries: variacions sobre els tràngols que havien passat i els viaranys pels quals van pervenir en aquell casalot del carreró, el mateix en què d’un temps ençà residia jo també.&lt;/p&gt;
&lt;p&gt;Tot d’una, un truc a la porta ens interrompia. Esperàvem a saber a quina cridava el proxeneta. Jo n’admirava —n’envejava— unes quantes coses: el coratge, la solidaritat de grup i, encara més, la facilitat per a ordir relats amb sentit. No n’hi veia cap, de sentit, en la meva vida. En aquells anys —en fa disset o divuit, d’això— la meva imaginació restava adormida. Se’m despertaria al cap d’un temps.&lt;/p&gt;
&lt;p&gt;(L’asma em feia xiular els bronquis a mesura que el fum s’espessia. Tan bon punt alguna se n’adonava, s’afanyaven totes a apagar les cigarretes i a ventar-me amb les mans.)&lt;/p&gt;
</description>
    </item>
    
    <item>
      <title>Un drac</title>
      <link>https://blog.carlesbellver.net/2018/11/26/un-drac.html</link>
      <pubDate>Mon, 26 Nov 2018 18:30:00 +0000</pubDate>
      
      <guid>https://blog.carlesbellver.net/2018/11/26/un-drac.html</guid>
      <description>&lt;p&gt;La seva tesi doctoral versava sobre l’estada de Bertrand Russell a la Universitat de Pequín. M’ho explicava a la seva biblioteca, mentre jo fullejava una primera edició de &lt;em&gt;The Analysis of Mind&lt;/em&gt; (George Allen &amp;amp; Unwin, 1921), excel·lentment conservada, i assaboria la copa de &lt;em&gt;scotch&lt;/em&gt; que m’havia ofert. Ell, tanmateix, preferia com sempre el vi de Porto.&lt;/p&gt;
&lt;p&gt;Ara i adés, jo mirava a través de la finestra cap a les altes muntanyes que s’albiraven urbs enllà.&lt;/p&gt;
&lt;p&gt;Em contà el seu viatge. Tingué accés a documentació molt valuosa. Apunts microfilmats d’alumnes de Russell i llibres que li havien pertangut. Entre d’altres, un del qual només recordava —o només recorde jo ara aquest detall— que en una nota al peu s’indicava que encara hi havia dracs a la Xina en temps històrics, mentre que el text principal afirmava que s’extingiren abans.&lt;/p&gt;
&lt;p&gt;Per la finestra, al lluny, volava un drac fent giragonses. Aquesta escena, però, la presencià ell, anys enrere, a la Xina, o tots dos plegats a la seva biblioteca? Ja no ho sabrem mai?&lt;/p&gt;
</description>
    </item>
    
    <item>
      <title>Notes per a la memòria final de la beca</title>
      <link>https://blog.carlesbellver.net/2018/11/25/notes-per-a.html</link>
      <pubDate>Sun, 25 Nov 2018 18:30:00 +0000</pubDate>
      
      <guid>https://blog.carlesbellver.net/2018/11/25/notes-per-a.html</guid>
      <description>&lt;p&gt;Un dels moments crítics en la història de la Miskatonic University seria sens subte la seva clausura el dilluns 7 de juliol de 1958, just quan, paradoxalment, la voràgine maccarthista arribava a la seva fi. Bona part del professorat va patir presó preventiva, llargues i feixugues investigacions i la prohibició temporal de treballar en cap altra institució educativa.&lt;/p&gt;
&lt;p&gt;(Ensems, a Pamplona, la premsa local observava que d’uns anys ençà era moda celebrar amb xampany l’esclat del coet anunciador de les festes de Sant Fermí.)&lt;/p&gt;
&lt;p&gt;L’activitat acadèmica es va reprendre a mitjan anys seixanta. Primer de forma clandestina. Més endavant, durant l’administració Carter, ja amb el permís dels organismes oficials i la convalidació de títols. Sorprèn constatar que molts dels docents en exercici, encara avui, continuen essent els mateixos que abans de l’episodi repressiu. La seva extraordinària longevitat invitaria a pensar que algú, en algun moment, va culminar les recerques de Paracels.&lt;/p&gt;
</description>
    </item>
    
    <item>
      <title>A l’oficina de correus</title>
      <link>https://blog.carlesbellver.net/2018/11/24/a-loficina-de.html</link>
      <pubDate>Sat, 24 Nov 2018 18:30:00 +0000</pubDate>
      
      <guid>https://blog.carlesbellver.net/2018/11/24/a-loficina-de.html</guid>
      <description>&lt;p&gt;S’apropava l’hora de tancar i la cua avançava amb una lentitud exasperant, però no podia deixar l’enviament per l’endemà perquè no estava segur que les còpies arribessin a temps i llavors em podien retirar la beca. Era una d’aquestes ocasions en què sents que la burocràcia i l’univers conspiren contra tu. No es tracta, és clar, de cap mena de pensament racional.&lt;/p&gt;
&lt;p&gt;Els funcionaris, de fet, pareixien més encantats que mai, menys diligents, i vés que són, de costum, parsimoniosos. Tenien una visita, un home assegut en una cadira al darrere, i s’entretenien xerrant-hi. Algú d’aspecte poc saludable, amb la cara demacrada i una llangor que feien sospitar la convalescència d’una greu malaltia. Parlava amb un fil de veu. Constanment es giraven per escoltar-lo i aturaven el tràmit que portessin entre mans.&lt;/p&gt;
&lt;p&gt;Warren, més tard, m’ha aclarit el cas.&lt;/p&gt;
&lt;p&gt;—Es diu Nahum i va morir fa poc d’unes febres d’origen desconegut. Deu haver passat per acomiadar-se dels companys i comprovar com s’apanyen sense ell.&lt;/p&gt;
</description>
    </item>
    
    <item>
      <title>El cau de la bèstia</title>
      <link>https://blog.carlesbellver.net/2018/11/23/el-cau-de.html</link>
      <pubDate>Fri, 23 Nov 2018 18:30:00 +0000</pubDate>
      
      <guid>https://blog.carlesbellver.net/2018/11/23/el-cau-de.html</guid>
      <description>&lt;p&gt;—El baró de Rothschild circulava per Londres en un cotxe tirat per zebres. A Boston vaig veure una senyora que passejava un porc negre d’allò més bufó. I hem llegit que la policia de Nova York va detenir un individu que acabava de treure de casa, en el Village, un cocodril nan.&lt;/p&gt;
&lt;p&gt;—No ens hauríem d’estranyar, doncs, que Dexter vulgui tenir per mascota una aranya gegant?&lt;/p&gt;
&lt;p&gt;—Un cranc pelut.&lt;/p&gt;
&lt;p&gt;—Per l’amor de Déu… d’on ha tret aquest monstre?&lt;/p&gt;
&lt;p&gt;—El va trobar en una batuda en algun bosc perdut i inexplicablement va decidir quedar-se’l, en lloc de portar-lo al laboratori.&lt;/p&gt;
&lt;p&gt;—Però algú de vosaltres l’ha vist?&lt;/p&gt;
&lt;p&gt;—Jo vaig poder veure l’estat en què té sa casa. Em van encomanar que hi anés per demanar-li el vot en les eleccions departamentals…&lt;/p&gt;
&lt;p&gt;—No crec que tingueu cap possibilitat de guanyar.&lt;/p&gt;
&lt;p&gt;—La dona de fer feines va marxar i no pot aconseguir una substituta. El passadís, darrere del vestíbul, era ple d’immundícia. No caldrà que us digui que no vaig passar del llindar.&lt;/p&gt;
&lt;p&gt;—Algú hauria de fer alguna cosa, senyors.&lt;/p&gt;
</description>
    </item>
    
    <item>
      <title>Llegendes urbanes</title>
      <link>https://blog.carlesbellver.net/2018/11/22/llegendes-urbanes.html</link>
      <pubDate>Thu, 22 Nov 2018 18:30:00 +0000</pubDate>
      
      <guid>https://blog.carlesbellver.net/2018/11/22/llegendes-urbanes.html</guid>
      <description>&lt;p&gt;Hi havia dubtes, o més aviat versions diferents, sobre l’origen de la contaminació: podia ser un fragment del meteorit que va caure prop d’Arkham l’any 1882 —el que va desaparèixer del Museu de Ciències Naturals mentre la universitat romangué tancada, durant la caça de bruixes—, o el tros de motlura d’una balustrada que Walter Gilman, estudiant de matemàtiques, va trobar al seu llit —després d’un somni en què s’havia sentit transportat a un altre món— i que ningú més no havia vist mai. Fos el que fos, algú va enviar-ho per correu a un professor de Miskatonic i aquest va morir de manera fulminant en obrir el paquet. Ningú no sabia el nom del professor, ni a quin departament pertanyia, però pareixia que tothom conegués algú que tenia un amic que n’havia estat alumne, anys enrere.&lt;/p&gt;
&lt;p&gt;Fins i tot, es deia, més endavant havia mort també el funcionari que va gestionar el lliurament en l’oficina de correus. La psicosi va durar unes setmanes, el temps just perquè comencés a aflorar un nou report fals.&lt;/p&gt;
</description>
    </item>
    
    <item>
      <title>La presència del mal</title>
      <link>https://blog.carlesbellver.net/2018/11/21/la-presncia-del.html</link>
      <pubDate>Wed, 21 Nov 2018 18:30:00 +0000</pubDate>
      
      <guid>https://blog.carlesbellver.net/2018/11/21/la-presncia-del.html</guid>
      <description>&lt;p&gt;L’alcohol etílic és, segons els llibres de text, dissolvent, combustible i psicoactiu. Qualsevol d’aquestes propietats valdria per explicar, amb rigor científic variable, que se m’hagi malmès —dissolt, incendiat, trastocat— la memòria d’aquells pocs anys en què vaig consumir-ne més assíduament.&lt;/p&gt;
&lt;p&gt;De tant en tant, un record retorna i fereix. Dins d’un somni o en acabant d’una sessió de meditació. (Em pregunte si deu ser inevitable que l’abús de les drogues condueixi a pràctiques orientalistes, de racionalitat escassa; sempre que no et dugui directament al cementeri, és clar.) Una casa vella, en un carreró quasi tan fosc de dia com de nit. L’interior és encara més sòrdid. Una porquera on arrela el dimoni. Les deixalles acumulades als racons, el greixum, l’olor agra, de primer moment insuportable. Una porta oberta, la darrera, al final del passadís. Algú que marxa plorant i algú que perboca.&lt;/p&gt;
&lt;p&gt;No puc saber amb seguretat quina d’aquestes dues persones sóc. No voldria saber-ho, però ho sospite.&lt;/p&gt;
</description>
    </item>
    
    <item>
      <title>L’enfer, c’est les autres</title>
      <link>https://blog.carlesbellver.net/2018/11/20/lenfer-cest-les.html</link>
      <pubDate>Tue, 20 Nov 2018 18:30:00 +0000</pubDate>
      
      <guid>https://blog.carlesbellver.net/2018/11/20/lenfer-cest-les.html</guid>
      <description>&lt;p&gt;Els cabells esbullats, els llavis pintats i un gran somriure. Feia vent, aquell matí. Aquesta foto seva, una mica borrosa, l’única que tenia i que vaig donar per perduda, va lliscar entre els fulls d’un llibre que no m’havia sabut gens greu prestar-li. La va examinar amb interès i em va demanar qui era.&lt;/p&gt;
&lt;p&gt;—Reconeixeràs —em va dir— que l’has buscada en totes les altres.&lt;/p&gt;
&lt;p&gt;Era evident que només es podia referir a les dues —o tres— posteriors, a qui potser coneixia de vista, no pas a l’única anterior, de qui ho ignorava tot. Però en aquell moment vaig sentir que el pànic i la paranoia s’apoderaven de mi una altra vegada.&lt;/p&gt;
&lt;p&gt;—Només els afeccionats a la psicologia podeu arribar a ser tan ridículs com la mateixa psicologia acadèmica.&lt;/p&gt;
&lt;p&gt;Li vaig arrabassar la foto i vaig marxar, ho sé, amb un excés de teatralitat. Un parell de carrers més enllà, abans del riu, em vaig adonar que també li havia pres el llibre i el vaig llençar en una paperera. Adéu-siau, Jean Paul Sartre.&lt;/p&gt;
&lt;p&gt;I bé, doncs, continuem.&lt;/p&gt;
</description>
    </item>
    
    <item>
      <title>Hi ha unicorns?</title>
      <link>https://blog.carlesbellver.net/2018/11/19/hi-ha-unicorns.html</link>
      <pubDate>Mon, 19 Nov 2018 18:30:00 +0000</pubDate>
      
      <guid>https://blog.carlesbellver.net/2018/11/19/hi-ha-unicorns.html</guid>
      <description>&lt;p&gt;La vaig conèixer en una sala d’estudi de l’antiga Facultat de Lletres de la Universitat de París. Ens vam mirar i al cap d’uns minuts vaig veure que eixia. Va ser una conversa breu, una mica incòmoda i tendra. Bevíem glops d’un cafè de màquina que pareixia metzinós.&lt;/p&gt;
&lt;p&gt;Devia tenir dos o tres anys més que jo. Més tard, quan va marxar, va fer com si es descuidés una de les seves carpetes. A dins vaig trobar l’anunci d’un col·loqui —&lt;em&gt;“Hommage à la Licorne”&lt;/em&gt;— il·lustrat amb un detall dels cèlebres tapissos del Museu de Cluny. En un full en blanc havia escrit les seves dades. Em va sorprendre que tingués tres noms: Marie Valérie Mathilde. Em preguntava com li devien dir les seves amigues o la seva família.&lt;/p&gt;
&lt;p&gt;Al vespre vaig anar a buscar-la. La seva companya de pis em va comunicar que no hi era. Li vaig lliurar la carpeta i li vaig demanar que li digués que ens podíem veure dissabte en la conferència del professor canadenc. &lt;em&gt;“Are There Unicorns? Towards A (Neo)-Kantian Answer”&lt;/em&gt;: un enfocament interessant.&lt;/p&gt;
</description>
    </item>
    
    <item>
      
      <link>https://blog.carlesbellver.net/2018/11/18/193000.html</link>
      <pubDate>Sun, 18 Nov 2018 18:30:00 +0000</pubDate>
      
      <guid>https://blog.carlesbellver.net/2018/11/18/193000.html</guid>
      <description>&lt;p&gt;Els textos que componen aquest recull van ser redactats l’estiu de 1992 a la Miskatonic University (estada d’investigació sufragada per una beca de la Pickman Foundation). Els vaig teclejar amb un ordinador Sinclair ZX81, relíquia tecnològica contemporània del primer IBM PC, però molt més rudimentària. Misteriosament, no disposaven de cap equip actual per provar &lt;em&gt;“The effects of the word processor in writing”&lt;/em&gt;.&lt;/p&gt;
&lt;p&gt;L’article amb la justificació del projecte i l’esbós dels resultats va ser rebutjat per l’&lt;em&gt;Arkham Science&lt;/em&gt;. Potser el comitè editorial degué jutjar el tema excessivament modernista, o merament superflu. No podria estar més d’acord amb aquestes raons.&lt;/p&gt;
&lt;p&gt;Una limitació del ZX81 era la memòria RAM, que permetia treballar amb un màxim d’un kilobyte. Per això aquests textos tenen, exactament, mil vint-i-quatre caràcters, espais inclosos. Els vaig retrobar fa poc dins d’una carpeta. La impressió s’esvaïa, em vaig sentir nostàlgic i vaig pensar a transcriure’ls. No crec que interessin a ningú més que a mi.&lt;/p&gt;
&lt;p&gt;Ch. B.&lt;/p&gt;
</description>
    </item>
    
    <item>
      <title>Carrer de les Penedides</title>
      <link>https://blog.carlesbellver.net/2018/01/19/carrer-de-les.html</link>
      <pubDate>Fri, 19 Jan 2018 16:26:05 +0000</pubDate>
      
      <guid>https://blog.carlesbellver.net/2018/01/19/carrer-de-les.html</guid>
      <description>&lt;p&gt;Que els records d’aquells anys se’m diluïssin en alcohol etílic dificulta, per cert, completar aquest examen de consciència que no sé qui m’ha manat fer. Del setanta i tants al vuitanta-u, tot ho cobreix, i ho assuaveix, un vel espès d’irrealitat. Els habitacles de mala mort per on vaig passar: la mitja dotzena —o més— de pensions, el pis del carrer d’Avinyó que amenaçava ruïna a crits, un magatzem abandonat a Sants, un racó davall d’una escala a l’Eixample, la furgoneta sense rodes en aquell solar —d’on em va foragitar un ferroveller— i un sens fi de places i parcs públics, en un radi que comprenia si fa no fa mitja ciutat. Els dies i les nits de borratxera ininterrompuda, els malsons que es confonien amb la vigília; i em semblava millor no discernir què era què. Quan aconseguia una feina remunerada, balafiava la primera paga completa i tocava començar de zero una altra vegada. O de davall de zero. (Vist des d’ara, pareix un miracle que no visités mai cap comissaria.)&lt;/p&gt;
&lt;p&gt;El meu darrer domicili estable, abans de tornar a Castelló, no va ser pas dels més tètrics, ni el menys particular […]&lt;/p&gt;
</description>
    </item>
    
    <item>
      <title>Pensava demanar-hi asil</title>
      <link>https://blog.carlesbellver.net/2014/05/06/pensava-demanarhi-asil.html</link>
      <pubDate>Tue, 06 May 2014 22:00:00 +0000</pubDate>
      
      <guid>https://blog.carlesbellver.net/2014/05/06/pensava-demanarhi-asil.html</guid>
      <description>&lt;p&gt;&lt;a href=&#34;https://www.flickr.com/photos/carlesbellver/14107932436/&#34;&gt;&lt;img src=&#34;https://blog.carlesbellver.net/uploads/2019/5ae3e0ccfe.jpg&#34; alt=&#34;Viceconsolat&#34; width=&#34;200&#34; height=&#34;200&#34; /&gt;&lt;/a&gt;&lt;/p&gt;
&lt;p&gt;Pensava demanar-hi asil, però a l’últim moment m’ha fet vergonya i només he demanat l’hora. La d’Oslo, vull dir. La mateixa que ací, m’han contestat. M’ha estranyat, i se’m deu haver notat en l’expressió de la cara, perquè llavors el funcionari, un home jove potser en el seu primer destí —alt, els ulls clars i astuts de víking— m’ha volgut explicar que el Consell d’Europa debat crear zones horàries noves, basades en la latitud més que no pas en la distància de Greenwich, aquest costum antic. N’hi hauria tres i prou: una hora nòrdica, una hora central i una altra per als països del sud. Aquesta darrera, la nostra, quinze o vint minuts —com a molt— per davant de l’hora del nord d’Àfrica. Parlava un castellà pulcre, neutre, sense accent. Si de cas, amb uns matisos de posta de sol als fiords en acabar les frases. Ens hem acomiadat molt diplomàticament i he marxat més intranquil que abans.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/20/205806.html</link>
      <pubDate>Thu, 20 Dec 2012 19:58:00 +0000</pubDate>
      
      <guid>https://blog.carlesbellver.net/2012/12/20/205806.html</guid>
      <description>&lt;p&gt;Guanya en un sorteig un creuer pel Yann per a dues persones. Encoratjat per la sort, proposa a una desconeguda en un bar que l&amp;rsquo;hi acompanyi.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/20/191633.html</link>
      <pubDate>Thu, 20 Dec 2012 18:16:33 +0000</pubDate>
      
      <guid>https://blog.carlesbellver.net/2012/12/20/191633.html</guid>
      <description>&lt;p&gt;El drac i el tigre en l&amp;rsquo;escut d&amp;rsquo;un mas. A desgrat dels llibres d&amp;rsquo;història, aquest país va ser governat antigament per invasors xinesos.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/20/160256.html</link>
      <pubDate>Thu, 20 Dec 2012 15:02:56 +0000</pubDate>
      
      <guid>https://blog.carlesbellver.net/2012/12/20/160256.html</guid>
      <description>&lt;p&gt;Xin: delicatessen mística, fong gegant, s&amp;rsquo;escampa pel subsol i aflora en forma de cucs o bolets individuals, narcòtics, cal engolir sencers.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/20/150820.html</link>
      <pubDate>Thu, 20 Dec 2012 14:08:20 +0000</pubDate>
      
      <guid>https://blog.carlesbellver.net/2012/12/20/150820.html</guid>
      <description>&lt;p&gt;Matrimoni mixt. Lluna de mel en Westonburg. Turisme marcià. Ruïnes circulars. Somnis reminiscents. Una sospita.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/20/070122.html</link>
      <pubDate>Thu, 20 Dec 2012 06:01:22 +0000</pubDate>
      
      <guid>https://blog.carlesbellver.net/2012/12/20/070122.html</guid>
      <description>&lt;p&gt;Després de dedicar sa vida a desxifrar-lo, el contingut del &lt;a href=&#34;http://en.wikipedia.org/wiki/Voynich_manuscript&#34;&gt;manuscrit Voynich&lt;/a&gt; li sembla banal. Coi de sexualitat hipertrofiada.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/19/191824.html</link>
      <pubDate>Wed, 19 Dec 2012 18:18:24 +0000</pubDate>
      
      <guid>https://blog.carlesbellver.net/2012/12/19/191824.html</guid>
      <description>&lt;p&gt;Úrsula enroscava el coll per besar tendrament &lt;a href=&#34;http://en.wikipedia.org/wiki/Boris_Vian&#34;&gt;Borís&lt;/a&gt; en la nuca i ell li prometia que un dia marxarien a Àfrica tots dos junts&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/19/185704.html</link>
      <pubDate>Wed, 19 Dec 2012 17:57:04 +0000</pubDate>
      
      <guid>https://blog.carlesbellver.net/2012/12/19/185704.html</guid>
      <description>&lt;p&gt;Obres, volen fer passar tots els túnels per refugis de la darrera guerra civil, però criden l&amp;rsquo;atenció certs baixos relleus i inscripcions.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/19/182945.html</link>
      <pubDate>Wed, 19 Dec 2012 17:29:45 +0000</pubDate>
      
      <guid>https://blog.carlesbellver.net/2012/12/19/182945.html</guid>
      <description>&lt;p&gt;Una altra guerra secreta -contra la triada Tian Di Hui- va ocasionar la migració de &lt;a href=&#34;http://en.wikipedia.org/wiki/Tristero&#34;&gt;Tristero&lt;/a&gt; a les xarxes digitals encriptades, cap a 1999.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/19/162614.html</link>
      <pubDate>Wed, 19 Dec 2012 15:26:14 +0000</pubDate>
      
      <guid>https://blog.carlesbellver.net/2012/12/19/162614.html</guid>
      <description>&lt;p&gt;La tortuga és un animal infernal. En compren una partida per poblar un estany i es fiquen pertot, la casa, el cotxe. Provoquen un accident.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/19/065828.html</link>
      <pubDate>Wed, 19 Dec 2012 05:58:28 +0000</pubDate>
      
      <guid>https://blog.carlesbellver.net/2012/12/19/065828.html</guid>
      <description>&lt;p&gt;Obre per error un sobre adreçat al seu veí, una mena d&amp;rsquo;informe sobre tortures que l&amp;rsquo;horroritza. No gosa conservar-lo, ni desfer-se&amp;rsquo;n.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/18/230442.html</link>
      <pubDate>Tue, 18 Dec 2012 22:04:42 +0000</pubDate>
      
      <guid>https://blog.carlesbellver.net/2012/12/18/230442.html</guid>
      <description>&lt;p&gt;Milionari malalt d&amp;rsquo;avorriment inspirat en llibre d&#39;&lt;a href=&#34;http://en.wikipedia.org/wiki/Oliver_Sacks&#34;&gt;O. Sacks&lt;/a&gt; es fa practicar una lobectomia temporal bilateral i deixa de reconèixer sa mare.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/18/172637.html</link>
      <pubDate>Tue, 18 Dec 2012 16:26:37 +0000</pubDate>
      
      <guid>https://blog.carlesbellver.net/2012/12/18/172637.html</guid>
      <description>&lt;p&gt;Milionari compra única còpia de &lt;a href=&#34;http://en.wikipedia.org/wiki/Book_of_Soyga&#34;&gt;Llibre de Soyga&lt;/a&gt; en Sotheby&amp;rsquo;s, l&amp;rsquo;oblida en tauleta del saló amb National Geographic i Sports Illustrated.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/18/172356.html</link>
      <pubDate>Tue, 18 Dec 2012 16:23:56 +0000</pubDate>
      
      <guid>https://blog.carlesbellver.net/2012/12/18/172356.html</guid>
      <description>&lt;p&gt;Científics NASA incapaços d&amp;rsquo;explicar falses &amp;ldquo;ruïnes&amp;rdquo; i anomalies marcianes, tenen malsons, lamenten haver llegit &lt;em&gt;Solaris&lt;/em&gt;, maleeixen &lt;a href=&#34;http://en.wikipedia.org/wiki/Stanislaw_Lem&#34;&gt;S. Lem&lt;/a&gt;.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/18/160816.html</link>
      <pubDate>Tue, 18 Dec 2012 15:08:16 +0000</pubDate>
      
      <guid>https://blog.carlesbellver.net/2012/12/18/160816.html</guid>
      <description>&lt;p&gt;Renill monstruós i per dalt del campanar plana un drac o un shantak: l&amp;rsquo;ocellot cavallí, espantós i cruel, descrit en llegendes sumèries.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/18/070224.html</link>
      <pubDate>Tue, 18 Dec 2012 06:02:24 +0000</pubDate>
      
      <guid>https://blog.carlesbellver.net/2012/12/18/070224.html</guid>
      <description>&lt;p&gt;Macacos escriuen fragment Shakespeare amb PCW 8256, però d&amp;rsquo;obra apòcrifa (&lt;em&gt;Locrine&lt;/em&gt;). 25 anys, laboratori cancel·la projecte, sacrifica &lt;a href=&#34;http://en.wikipedia.org/wiki/Infinite_monkey_theorem&#34;&gt;micos&lt;/a&gt;.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/17/191805.html</link>
      <pubDate>Mon, 17 Dec 2012 18:18:05 +0000</pubDate>
      
      <guid>https://blog.carlesbellver.net/2012/12/17/191805.html</guid>
      <description>&lt;p&gt;Nou intent francès d&amp;rsquo;assaig atòmic, prop d&amp;rsquo;on s&amp;rsquo;han trobat indicis arqueològics de &lt;a href=&#34;http://en.wikipedia.org/wiki/R&#39;lyeh&#34;&gt;R&amp;rsquo;lyeh&lt;/a&gt;, just abans de conjunció estel·lar, terratrèmol.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/17/191727.html</link>
      <pubDate>Mon, 17 Dec 2012 18:17:27 +0000</pubDate>
      
      <guid>https://blog.carlesbellver.net/2012/12/17/191727.html</guid>
      <description>&lt;p&gt;Li ofereixen una caixa de fusta, li diuen que conté l&amp;rsquo;ànima perduda del seu avi. Per esnobisme, per curiositat, per avorriment, la compra.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/17/163653.html</link>
      <pubDate>Mon, 17 Dec 2012 15:36:53 +0000</pubDate>
      
      <guid>https://blog.carlesbellver.net/2012/12/17/163653.html</guid>
      <description>&lt;p&gt;Plagues, Carib delmat. Rebels de Costaguana ocupen terres, base de llançament europea. Primera potència espacial sense estat.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/17/163632.html</link>
      <pubDate>Mon, 17 Dec 2012 15:36:32 +0000</pubDate>
      
      <guid>https://blog.carlesbellver.net/2012/12/17/163632.html</guid>
      <description>&lt;p&gt;&lt;a href=&#34;http://en.wikipedia.org/wiki/Elwin_Ransom&#34;&gt;Dr. Ransom&lt;/a&gt;, advocat del &amp;ldquo;solar antic&amp;rdquo;, reconeix q és una invenció, &amp;ldquo;com l&amp;rsquo;esperanto&amp;rdquo;. Esperantistes destaquen diferències, se&amp;rsquo;n desvinculen.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/17/070155.html</link>
      <pubDate>Mon, 17 Dec 2012 06:01:55 +0000</pubDate>
      
      <guid>https://blog.carlesbellver.net/2012/12/17/070155.html</guid>
      <description>&lt;p&gt;Trobada casual amb &lt;a href=&#34;http://en.wikipedia.org/wiki/Robert_Louis_Stevenson&#34;&gt;R. L. Stevenson&lt;/a&gt; en una carnisseria de Samoa, evita que compri carn humana. Nadius caníbals en diuen &amp;ldquo;porc llarg&amp;rdquo;.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/16/000652.html</link>
      <pubDate>Sun, 16 Dec 2012 23:06:52 +0000</pubDate>
      
      <guid>https://blog.carlesbellver.net/2012/12/16/000652.html</guid>
      <description>&lt;p&gt;Malauradament per a ell, la &lt;a href=&#34;http://en.wikipedia.org/wiki/Hyperosmia&#34;&gt;hiperòsmia&lt;/a&gt; induïda per les anfetamines cedí aviat i degenerà en una clara osmàlgia.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/16/231631.html</link>
      <pubDate>Sun, 16 Dec 2012 22:16:31 +0000</pubDate>
      
      <guid>https://blog.carlesbellver.net/2012/12/16/231631.html</guid>
      <description>&lt;p&gt;Em desperten els trucs i la pesanta que s&amp;rsquo;esmunyeix sota el llit, com sempre que es materialitzen els malsons que em provoca.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/16/200238.html</link>
      <pubDate>Sun, 16 Dec 2012 19:02:38 +0000</pubDate>
      
      <guid>https://blog.carlesbellver.net/2012/12/16/200238.html</guid>
      <description>&lt;p&gt;Descobreixen antigues mines d&amp;rsquo;indis algonquins a Vermont. Gent amb caretes estranyes als pobles del voltant. Se senten veus als boscos.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/16/200134.html</link>
      <pubDate>Sun, 16 Dec 2012 19:01:34 +0000</pubDate>
      
      <guid>https://blog.carlesbellver.net/2012/12/16/200134.html</guid>
      <description>&lt;p&gt;Agressió salvatge en una partida de pòquer. Dos dels participants n&amp;rsquo;acusen un 3r. El 4t declara la irrupció d&amp;rsquo;un 5è d&amp;rsquo;aparença bestial.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/16/125519.html</link>
      <pubDate>Sun, 16 Dec 2012 11:55:19 +0000</pubDate>
      
      <guid>https://blog.carlesbellver.net/2012/12/16/125519.html</guid>
      <description>&lt;p&gt;Tu i jo ens trobàvem sempre en palauets romàntics, davant d&amp;rsquo;estanys en tardors de somnis vagues. Te m&amp;rsquo;apropaves de gairell inadvertida.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/16/115404.html</link>
      <pubDate>Sun, 16 Dec 2012 10:54:04 +0000</pubDate>
      
      <guid>https://blog.carlesbellver.net/2012/12/16/115404.html</guid>
      <description>&lt;p&gt;Lord Oxmore no va ser rescatat al Serengeti. Els trets dels caçadors el van matar i el va suplantar un lleó al qual havia ensenyat a parlar.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/15/153248.html</link>
      <pubDate>Sat, 15 Dec 2012 14:32:48 +0000</pubDate>
      
      <guid>https://blog.carlesbellver.net/2012/12/15/153248.html</guid>
      <description>&lt;p&gt;Xarxa de botigues de compra d&amp;rsquo;or, vinculada a experiments financers de govern regional. Mafiosos apallissen vicepresident segon.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/15/113533.html</link>
      <pubDate>Sat, 15 Dec 2012 10:35:33 +0000</pubDate>
      
      <guid>https://blog.carlesbellver.net/2012/12/15/113533.html</guid>
      <description>&lt;p&gt;&lt;a href=&#34;http://en.wikipedia.org/wiki/J._Robert_Oppenheimer&#34;&gt;Oppenheimer&lt;/a&gt; desitja secretament que Teller tingui raó, esdevenir Xiva, destruir el món per una reacció en cadena en el primer assaig atòmic.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/15/092035.html</link>
      <pubDate>Sat, 15 Dec 2012 08:20:35 +0000</pubDate>
      
      <guid>https://blog.carlesbellver.net/2012/12/15/092035.html</guid>
      <description>&lt;p&gt;Em rendisc. Accepte, a condició que em feu passar pel mort i em doneu una plaça en l&amp;rsquo;estranger.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/15/085313.html</link>
      <pubDate>Sat, 15 Dec 2012 07:53:13 +0000</pubDate>
      
      <guid>https://blog.carlesbellver.net/2012/12/15/085313.html</guid>
      <description>&lt;p&gt;Núvia per correu. Dins d&amp;rsquo;una caixa, des de Corea. Cara agradable, però anatomia inusual. Veu metàl·lica causa mal de cap. No retornable.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/14/200045.html</link>
      <pubDate>Fri, 14 Dec 2012 19:00:45 +0000</pubDate>
      
      <guid>https://blog.carlesbellver.net/2012/12/14/200045.html</guid>
      <description>&lt;p&gt;Una ampolla 15 cc d&amp;rsquo;elixir de l&amp;rsquo;oblit (Non Remember Fluid) robada a l&amp;rsquo;Institut Pavlov costa 20.000 RUB mercat negre Sant Petersburg.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/14/181511.html</link>
      <pubDate>Fri, 14 Dec 2012 17:15:11 +0000</pubDate>
      
      <guid>https://blog.carlesbellver.net/2012/12/14/181511.html</guid>
      <description>&lt;p&gt;Un home de mitjana edat, sent nostàlgia de l&amp;rsquo;infinit després de contemplar el famós &lt;a href=&#34;http://en.wikipedia.org/wiki/The_Nostalgia_of_the_Infinite&#34;&gt;quadre&lt;/a&gt; de De Chirico. Una còpia, de fet. Es deprimeix.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/14/153633.html</link>
      <pubDate>Fri, 14 Dec 2012 14:36:33 +0000</pubDate>
      
      <guid>https://blog.carlesbellver.net/2012/12/14/153633.html</guid>
      <description>&lt;p&gt;Cerquen quelcom valuós en el subsòl d&amp;rsquo;una comarca muntanyosa. Al nord de Castelló? El porc negre que els acompanya, un animal diabòlic.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/14/070222.html</link>
      <pubDate>Fri, 14 Dec 2012 06:02:22 +0000</pubDate>
      
      <guid>https://blog.carlesbellver.net/2012/12/14/070222.html</guid>
      <description>&lt;p&gt;Biblioteca Strahov: Necronomicon entre &lt;em&gt;Dissertació sobre el sexe de les plantes&lt;/em&gt; de Linné i &lt;em&gt;Assaig sobre visions de fantasmes&lt;/em&gt; de Schopenhauer.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/14/070058.html</link>
      <pubDate>Fri, 14 Dec 2012 06:00:58 +0000</pubDate>
      
      <guid>https://blog.carlesbellver.net/2012/12/14/070058.html</guid>
      <description>&lt;p&gt;Naufragi 1921 davant de Sulaco, vaixell emergeix espontàniament 1996. Recerques, recuperen objectes. De nou s&amp;rsquo;enfonsa. Misteri inexplicat.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/13/225126.html</link>
      <pubDate>Thu, 13 Dec 2012 21:51:26 +0000</pubDate>
      
      <guid>https://blog.carlesbellver.net/2012/12/13/225126.html</guid>
      <description>&lt;p&gt;El menú, frugal però exquisit: sopa d&amp;rsquo;ossos de cavall i saltat d&amp;rsquo;alfals amb llagosts. Després, esperant el cafè, vam calar foc als havans.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/13/194547.html</link>
      <pubDate>Thu, 13 Dec 2012 18:45:47 +0000</pubDate>
      
      <guid>https://blog.carlesbellver.net/2012/12/13/194547.html</guid>
      <description>&lt;p&gt;Bon esperit Xin de les prades i els boscos de bambú a la vora del Mekong, tant de bo que restis sempre amb mi, gola avall.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/13/141244.html</link>
      <pubDate>Thu, 13 Dec 2012 13:12:44 +0000</pubDate>
      
      <guid>https://blog.carlesbellver.net/2012/12/13/141244.html</guid>
      <description>&lt;p&gt;L&amp;rsquo;acusació era exagerada, els McCoy no devoraven els bebès: els raptaven per dur-los a l&amp;rsquo;orfenat i que els adoptessin famílies catòliques.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/13/072832.html</link>
      <pubDate>Thu, 13 Dec 2012 06:28:32 +0000</pubDate>
      
      <guid>https://blog.carlesbellver.net/2012/12/13/072832.html</guid>
      <description>&lt;p&gt;Pregunta en una llibreria i descobreix amb estupor que no s&amp;rsquo;imprimeixen ja mapes, perquè no cal que ningú vagi enlloc.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/13/070252.html</link>
      <pubDate>Thu, 13 Dec 2012 06:02:52 +0000</pubDate>
      
      <guid>https://blog.carlesbellver.net/2012/12/13/070252.html</guid>
      <description>&lt;p&gt;&lt;a href=&#34;http://es.wikipedia.org/wiki/Mancuspia&#34;&gt;Mancúspia&lt;/a&gt;: ecològicament innòcua, però criança massiva en granges augmenta símptomes difusos en la població propera: cefalees, urticàries.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/12/222643.html</link>
      <pubDate>Wed, 12 Dec 2012 21:26:43 +0000</pubDate>
      
      <guid>https://blog.carlesbellver.net/2012/12/12/222643.html</guid>
      <description>&lt;p&gt;Que et bellugui una dent en un somni vol dir que tens por d&amp;rsquo;envellir o de fracassar, li diu el dentista. Li mossega un turmell.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/12/213834.html</link>
      <pubDate>Wed, 12 Dec 2012 20:38:34 +0000</pubDate>
      
      <guid>https://blog.carlesbellver.net/2012/12/12/213834.html</guid>
      <description>&lt;p&gt;Un mag mai explica els trucs, li digué. El féu desaparèixer, i quan aconseguí tornar a casa l&amp;rsquo;hi trobà casat amb la seva dona, i amb fills.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/12/201017.html</link>
      <pubDate>Wed, 12 Dec 2012 19:10:17 +0000</pubDate>
      
      <guid>https://blog.carlesbellver.net/2012/12/12/201017.html</guid>
      <description>&lt;p&gt;Es desperta en llit estrany i dubta que pugui tornar a casa: la ciutat canvia constantment i no hi ha plànols vàlids. Resignat a restar-hi.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/12/195852.html</link>
      <pubDate>Wed, 12 Dec 2012 18:58:52 +0000</pubDate>
      
      <guid>https://blog.carlesbellver.net/2012/12/12/195852.html</guid>
      <description>&lt;p&gt;Ràdio Vaticana entrevista &lt;a href=&#34;http://en.wikipedia.org/wiki/C._S._Lewis&#34;&gt;C. S. Lewis&lt;/a&gt;, nunci de Sa Santedat en l&amp;rsquo;Espai Exterior. Emissió es talla, expedició de rescat. Satèl·lit assolat.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/12/065743.html</link>
      <pubDate>Wed, 12 Dec 2012 05:57:43 +0000</pubDate>
      
      <guid>https://blog.carlesbellver.net/2012/12/12/065743.html</guid>
      <description>&lt;p&gt;Capítol local de la Societat Teosòfica. Seraphim Karelly entre nosaltres. Demostració de levitació, histèria col·lèctiva, colps, espentes.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/11/203711.html</link>
      <pubDate>Tue, 11 Dec 2012 19:37:11 +0000</pubDate>
      
      <guid>https://blog.carlesbellver.net/2012/12/11/203711.html</guid>
      <description>&lt;p&gt;Enviaments postals amb mosques tse-tse en distints punts del país. CIA segueix rastre fins República de Leng. Embargament. Setge. Horror.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/11/192247.html</link>
      <pubDate>Tue, 11 Dec 2012 18:22:47 +0000</pubDate>
      
      <guid>https://blog.carlesbellver.net/2012/12/11/192247.html</guid>
      <description>&lt;p&gt;Quan va començar a tenir lapsus de memòria va contractar un detectiu perquè el seguís i l&amp;rsquo;informés. Dama enigmàtica. Píndoles. Engranatges.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/11/190239.html</link>
      <pubDate>Tue, 11 Dec 2012 18:02:39 +0000</pubDate>
      
      <guid>https://blog.carlesbellver.net/2012/12/11/190239.html</guid>
      <description>&lt;p&gt;Dupin va trobar Brown Jenkin en la rue d&amp;rsquo;Auseil, però s&amp;rsquo;esfumà de nou, fins la Semaine sanglante. 1848 i 1871. Deportat a Nova Caledònia.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/11/163435.html</link>
      <pubDate>Tue, 11 Dec 2012 15:34:35 +0000</pubDate>
      
      <guid>https://blog.carlesbellver.net/2012/12/11/163435.html</guid>
      <description>&lt;p&gt;Els híbrids humà-ximpanzè criats per I. I. Ivanov a Guinea-Conakry rendien força bé en les plantacions de tabac i en les mines de bauxita&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/11/072944.html</link>
      <pubDate>Tue, 11 Dec 2012 06:29:44 +0000</pubDate>
      
      <guid>https://blog.carlesbellver.net/2012/12/11/072944.html</guid>
      <description>&lt;p&gt;Lestrígons i ciclops, m&amp;rsquo;advertí, Posidó no trobaràs, si no els portes dins de tu. Doncs millor, vaig pensar, que no emprengui el viatge.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/10/195833.html</link>
      <pubDate>Mon, 10 Dec 2012 18:58:33 +0000</pubDate>
      
      <guid>https://blog.carlesbellver.net/2012/12/10/195833.html</guid>
      <description>&lt;p&gt;Periodista La Vanguardia troba &lt;a href=&#34;http://www.microsiervos.com/archivo/leyendas-urbanas/ivan-istochnikov.html&#34;&gt;Ivan Istòixnikov&lt;/a&gt; i gos Kloka en una masia de l&amp;rsquo;Empordà. No recorda res de Soyuz 2. Desapareixen.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/10/195516.html</link>
      <pubDate>Mon, 10 Dec 2012 18:55:16 +0000</pubDate>
      
      <guid>https://blog.carlesbellver.net/2012/12/10/195516.html</guid>
      <description>&lt;p&gt;Xiquet ingúix capta emissió extraterrestre 25m anys llum amb ràdio àvia, sintonitza cada nit i aprèn idioma, estranyament semblant al seu.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/10/184028.html</link>
      <pubDate>Mon, 10 Dec 2012 17:40:28 +0000</pubDate>
      
      <guid>https://blog.carlesbellver.net/2012/12/10/184028.html</guid>
      <description>&lt;p&gt;&amp;ldquo;Es lloga pis. Criat malgaix inclòs.&amp;rdquo; L&amp;rsquo;adreça era la meva. Bru, mala sort, devia tres mesos. Vaig fugir.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/10/181907.html</link>
      <pubDate>Mon, 10 Dec 2012 17:19:07 +0000</pubDate>
      
      <guid>https://blog.carlesbellver.net/2012/12/10/181907.html</guid>
      <description>&lt;p&gt;Dr. Jekyll escriu biografia del Sr. Hyde, el qual reclama judicialment que se&amp;rsquo;n canviï el títol per &amp;ldquo;Oda al &lt;a href=&#34;http://en.wikipedia.org/wiki/Corpus_callosum&#34;&gt;Corpus Callosum&lt;/a&gt;&amp;rdquo;.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/10/065924.html</link>
      <pubDate>Mon, 10 Dec 2012 05:59:24 +0000</pubDate>
      
      <guid>https://blog.carlesbellver.net/2012/12/10/065924.html</guid>
      <description>&lt;p&gt;&lt;a href=&#34;http://en.wikipedia.org/wiki/H._P._Lovecraft&#34;&gt;HPL&lt;/a&gt; no mor 15 març 1937, se salva miraculosament i viu una segona vida secreta, en parella amb infermera. Escriu almanacs científics.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/09/172704.html</link>
      <pubDate>Sun, 09 Dec 2012 16:27:04 +0000</pubDate>
      
      <guid>https://blog.carlesbellver.net/2012/12/09/172704.html</guid>
      <description>&lt;p&gt;Conta &lt;a href=&#34;http://en.wikipedia.org/wiki/Joseph_conrad&#34;&gt;Conrad&lt;/a&gt; que un nàufrag negre és l&amp;rsquo;únic a bord que sap desfer-se d&amp;rsquo;un horlà. Una segona vegada, a port, l&amp;rsquo;horlà el mata.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/09/172636.html</link>
      <pubDate>Sun, 09 Dec 2012 16:26:36 +0000</pubDate>
      
      <guid>https://blog.carlesbellver.net/2012/12/09/172636.html</guid>
      <description>&lt;p&gt;F. Gehry construeix búnquer en els fonaments del rectorat de la &lt;a href=&#34;http://www.levante-emv.com/comunitat-valenciana/2011/03/12/viu-abre-sede-provisional-espera-gehry/789834.html&#34;&gt;VIU&lt;/a&gt;. Després d&amp;rsquo;enllestir-lo, l&amp;rsquo;obra s&amp;rsquo;atura per caiguda de pressupost.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/09/172442.html</link>
      <pubDate>Sun, 09 Dec 2012 16:24:42 +0000</pubDate>
      
      <guid>https://blog.carlesbellver.net/2012/12/09/172442.html</guid>
      <description>&lt;p&gt;Gavina morta en eixir de la feina. O era un corb? Ara bufa una mica d&amp;rsquo;aire des de qui sap on. Benvinguda sigui, em dic, aquesta salabror.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/09/161244.html</link>
      <pubDate>Sun, 09 Dec 2012 15:12:44 +0000</pubDate>
      
      <guid>https://blog.carlesbellver.net/2012/12/09/161244.html</guid>
      <description>&lt;p&gt;Gasolinera abandonada carretera d&amp;rsquo;Alcora convertida per extremistes templers en dipòsit clandestí 17 kl àcid bòric, dia D més prop.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/09/100801.html</link>
      <pubDate>Sun, 09 Dec 2012 09:08:01 +0000</pubDate>
      
      <guid>https://blog.carlesbellver.net/2012/12/09/100801.html</guid>
      <description>&lt;p&gt;Folklore mites de Cthulhu s&amp;rsquo;apropa perillosament a abisme de desil·lusió en el &lt;a href=&#34;http://en.wikipedia.org/wiki/Hype_cycle&#34;&gt;cicle de sobreexpectació&lt;/a&gt; de Gartner. Reunió secreta Pentàgon.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/08/223249.html</link>
      <pubDate>Sat, 08 Dec 2012 21:32:49 +0000</pubDate>
      
      <guid>https://blog.carlesbellver.net/2012/12/08/223249.html</guid>
      <description>&lt;p&gt;Cada vegada que Iuri Gagarin superava els 2 g/l alcohol en sang afloraven records del viatge teòricament suprimits en l&amp;rsquo;Institut Pavlov.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/08/223104.html</link>
      <pubDate>Sat, 08 Dec 2012 21:31:04 +0000</pubDate>
      
      <guid>https://blog.carlesbellver.net/2012/12/08/223104.html</guid>
      <description>&lt;p&gt;Cultiu de fongs microscòpics trobats en una roca lunar. Al·lucinògens, escala &lt;a href=&#34;http://ca.wikipedia.org/wiki/Albert_Hofmann&#34;&gt;Hofmann&lt;/a&gt; triplica LSD. Onada de suïcidis en el &lt;a href=&#34;http://ca.wikipedia.org/wiki/Centre_espacial_John_F._Kennedy&#34;&gt;KSC&lt;/a&gt;.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/08/221026.html</link>
      <pubDate>Sat, 08 Dec 2012 21:10:26 +0000</pubDate>
      
      <guid>https://blog.carlesbellver.net/2012/12/08/221026.html</guid>
      <description>&lt;p&gt;Els carrers cremaven, la calçada amb resplendor blavosa, les voreres amb foc roig viu. Per a eixir em posaria calcer de sola gruixuda.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/08/122209.html</link>
      <pubDate>Sat, 08 Dec 2012 11:22:09 +0000</pubDate>
      
      <guid>https://blog.carlesbellver.net/2012/12/08/122209.html</guid>
      <description>&lt;p&gt;Abans d&amp;rsquo;aterrar sobrevolem bocabadats els canals de &lt;a href=&#34;http://en.wikipedia.org/wiki/Giovanni_Schiaparelli&#34;&gt;Schiaparelli&lt;/a&gt;. La guia és baixeta, bruna-oliva, té la peculiar dicció marciana.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/08/105350.html</link>
      <pubDate>Sat, 08 Dec 2012 09:53:50 +0000</pubDate>
      
      <guid>https://blog.carlesbellver.net/2012/12/08/105350.html</guid>
      <description>&lt;p&gt;El que compta és la grandesa de l&amp;rsquo;esperit. Però el seu era menut —li passava entre les cames— i malvat. I sobretot molt malparlat.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/07/195723.html</link>
      <pubDate>Fri, 07 Dec 2012 18:57:23 +0000</pubDate>
      
      <guid>https://blog.carlesbellver.net/2012/12/07/195723.html</guid>
      <description>&lt;p&gt;&lt;a href=&#34;http://www.fundacionico.es/index.php?id=156&#34;&gt;Faune descobrint una dona&lt;/a&gt;; estampeta de Sant Josep Mengele. Perversió de l&amp;rsquo;Església: dinàmica interna o obra d&amp;rsquo;ateus infiltrats?&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/07/195510.html</link>
      <pubDate>Fri, 07 Dec 2012 18:55:10 +0000</pubDate>
      
      <guid>https://blog.carlesbellver.net/2012/12/07/195510.html</guid>
      <description>&lt;p&gt;Les vendes d&amp;rsquo;unitats domèstiques d&amp;rsquo;electroxoc augmentaren notablement durant el bienni 2014-15, anys després de l&amp;rsquo;autorització de la &lt;a href=&#34;http://en.wikipedia.org/wiki/Electroshock#Degree_of_effectiveness_and_risks&#34;&gt;FDA&lt;/a&gt;.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/07/152246.html</link>
      <pubDate>Fri, 07 Dec 2012 14:22:46 +0000</pubDate>
      
      <guid>https://blog.carlesbellver.net/2012/12/07/152246.html</guid>
      <description>&lt;p&gt;Per més que ho intenta no reïx mai a triar el camí errat en la cruïlla d&amp;rsquo;Aylesbury després de Dean&amp;rsquo;s Corners per arribar a &lt;a href=&#34;http://en.wikisource.org/wiki/The_Dunwich_Horror/Chapter_I&#34;&gt;Dunwich&lt;/a&gt;.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/07/070456.html</link>
      <pubDate>Fri, 07 Dec 2012 06:04:56 +0000</pubDate>
      
      <guid>https://blog.carlesbellver.net/2012/12/07/070456.html</guid>
      <description>&lt;p&gt;&lt;a href=&#34;http://en.wikipedia.org/wiki/Edward_Plunkett,_18th_Baron_of_Dunsany&#34;&gt;Lord Dunsany&lt;/a&gt; a Morella en la primera guerra carlista? Ho va somniar. Cercava la medalla de Cabrera que li donà una garsa i no la trobava.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/07/070116.html</link>
      <pubDate>Fri, 07 Dec 2012 06:01:16 +0000</pubDate>
      
      <guid>https://blog.carlesbellver.net/2012/12/07/070116.html</guid>
      <description>&lt;p&gt;4 juliol 1958 8AM, FBI clausura la Miskatonic University. 7AM Professor del Departament de Geologia observa que li creixen tentacles al cap.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/06/225445.html</link>
      <pubDate>Thu, 06 Dec 2012 21:54:45 +0000</pubDate>
      
      <guid>https://blog.carlesbellver.net/2012/12/06/225445.html</guid>
      <description>&lt;p&gt;Museu d&amp;rsquo;Onda, taller del taxidermista. Cadàver recent d&amp;rsquo;un diable de Tasmània: Diabolus Ursinus. Però a mi em pareixia un homuncle.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/06/224753.html</link>
      <pubDate>Thu, 06 Dec 2012 21:47:53 +0000</pubDate>
      
      <guid>https://blog.carlesbellver.net/2012/12/06/224753.html</guid>
      <description>&lt;p&gt;Dos mesos en un soterrani de la &lt;a href=&#34;http://es.wikipedia.org/wiki/Direcci%C3%B3n_General_de_Seguridad&#34;&gt;DGS&lt;/a&gt;. Colps, alcohol, aberracions sexuals. El fiquen en un tren, s&amp;rsquo;adorm i va a parar a una altra ciutat.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/06/084231.html</link>
      <pubDate>Thu, 06 Dec 2012 07:42:31 +0000</pubDate>
      
      <guid>https://blog.carlesbellver.net/2012/12/06/084231.html</guid>
      <description>&lt;p&gt;Escletxes, humitats. Aigua de l&amp;rsquo;aixeta tèrbola, no renta. La ràdio parla d&amp;rsquo;un deteriorament general de la realitat, demana prudència.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/06/083839.html</link>
      <pubDate>Thu, 06 Dec 2012 07:38:39 +0000</pubDate>
      
      <guid>https://blog.carlesbellver.net/2012/12/06/083839.html</guid>
      <description>&lt;p&gt;Nova autoritat reguladora UE inicia la desinfecció i desinfestació d&amp;rsquo;oficines bancàries simultàniament a Alemanya i països del sud.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/06/083410.html</link>
      <pubDate>Thu, 06 Dec 2012 07:34:10 +0000</pubDate>
      
      <guid>https://blog.carlesbellver.net/2012/12/06/083410.html</guid>
      <description>&lt;p&gt;Danvers fou invitat a llegir el Necronomicon en obtenir el doctorat cum laude en la &lt;a href=&#34;http://en.wikipedia.org/wiki/Miskatonic_University&#34;&gt;MU&lt;/a&gt;. Passà la nit udolant i al matí signà contracte.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/05/224923.html</link>
      <pubDate>Wed, 05 Dec 2012 21:49:23 +0000</pubDate>
      
      <guid>https://blog.carlesbellver.net/2012/12/05/224923.html</guid>
      <description>&lt;p&gt;25 kg. cucs en llaunes. Vius. Potser tòxics, anàlisis pendents. Destinació restaurants xinesos, ritus exòtics o enverinaments massius?&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/05/223732.html</link>
      <pubDate>Wed, 05 Dec 2012 21:37:32 +0000</pubDate>
      
      <guid>https://blog.carlesbellver.net/2012/12/05/223732.html</guid>
      <description>&lt;p&gt;Dictador en fuita. Maleta curulla d&amp;rsquo;ossos de les seves víctimes. El maten al carreró rebels barbuts. I a aquests, agents amb corbata.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/05/213543.html</link>
      <pubDate>Wed, 05 Dec 2012 20:35:43 +0000</pubDate>
      
      <guid>https://blog.carlesbellver.net/2012/12/05/213543.html</guid>
      <description>&lt;p&gt;Sóc el teu àngel bo, li diu. Li demana que no torni, però no el tira per l&amp;rsquo;escala, ha obert la porta i han forcejat, ha estat un accident.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/05/175138.html</link>
      <pubDate>Wed, 05 Dec 2012 16:51:38 +0000</pubDate>
      
      <guid>https://blog.carlesbellver.net/2012/12/05/175138.html</guid>
      <description>&lt;p&gt;M&amp;rsquo;ha reconegut i ens hem ruboritzat alhora. Era obvi que ella també havia somiat desperta i fantasiejat amb mi últimament.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/05/070223.html</link>
      <pubDate>Wed, 05 Dec 2012 06:02:23 +0000</pubDate>
      
      <guid>https://blog.carlesbellver.net/2012/12/05/070223.html</guid>
      <description>&lt;p&gt;Fins que la mort ens separi, xaval, l&amp;rsquo;acomiadà el comissari en l&amp;rsquo;estació. El sobre contenia les esqueles de tots els que havia delatat.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/04/230454.html</link>
      <pubDate>Tue, 04 Dec 2012 22:04:54 +0000</pubDate>
      
      <guid>https://blog.carlesbellver.net/2012/12/04/230454.html</guid>
      <description>&lt;p&gt;Abaixe la persiana, em fa vergonya que em veges nua. Ell, es resignava al seu cos. El d&amp;rsquo;ella li semblava perfecte, o delitosament imperfecte.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/04/220635.html</link>
      <pubDate>Tue, 04 Dec 2012 21:06:35 +0000</pubDate>
      
      <guid>https://blog.carlesbellver.net/2012/12/04/220635.html</guid>
      <description>&lt;p&gt;Població marciana aborigen delmada per &lt;a href=&#34;http://ca.wikipedia.org/wiki/Escherichia_coli&#34;&gt;E. Coli&lt;/a&gt;. Mercat negre d&amp;rsquo;estreptomicina. Lluita entre faccions. &lt;a href=&#34;http://en.wikipedia.org/wiki/Professor_Weston&#34;&gt;Westonburg&lt;/a&gt; alliberada.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/04/192459.html</link>
      <pubDate>Tue, 04 Dec 2012 18:24:59 +0000</pubDate>
      
      <guid>https://blog.carlesbellver.net/2012/12/04/192459.html</guid>
      <description>&lt;p&gt;A. B. Danvers fastiguejat Espanya franquista després que no reeixí a adquirir crani d&amp;rsquo;un ciclop pel preu excessiu exigit pel propietari.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/04/154612.html</link>
      <pubDate>Tue, 04 Dec 2012 14:46:12 +0000</pubDate>
      
      <guid>https://blog.carlesbellver.net/2012/12/04/154612.html</guid>
      <description>&lt;p&gt;&lt;a href=&#34;http://www.theparisreview.org/interviews/4388/the-art-of-fiction-no-38-blaise-cendrars&#34;&gt;Poeta francès&lt;/a&gt; escriu una obra mestra i la diposita en un banc del Brasil perquè la descobreixi la posteritat. Agents de la CIA la sostreuen.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/04/070110.html</link>
      <pubDate>Tue, 04 Dec 2012 06:01:10 +0000</pubDate>
      
      <guid>https://blog.carlesbellver.net/2012/12/04/070110.html</guid>
      <description>&lt;p&gt;Estesa de cefalòpods gegants, espècie inconeguda, costa noruega 1882. Repetició cíclica del fenomen, correlació amb tempestes geomagnètiques.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/03/224558.html</link>
      <pubDate>Mon, 03 Dec 2012 21:45:58 +0000</pubDate>
      
      <guid>https://blog.carlesbellver.net/2012/12/03/224558.html</guid>
      <description>&lt;p&gt;Àngels li manen fer coses terribles. Cava túnel, acumula dinamita sota Museu Britànic. Scotland Yard espera, informats de tràfic d&amp;rsquo;explosius.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/03/223633.html</link>
      <pubDate>Mon, 03 Dec 2012 21:36:33 +0000</pubDate>
      
      <guid>https://blog.carlesbellver.net/2012/12/03/223633.html</guid>
      <description>&lt;p&gt;Adeptes secta porten sempre una caixa sota el braç. Pèrdua d&amp;rsquo;una sumeix ciutat en el caos. La troba un infant, l&amp;rsquo;obre. Llavors eclipsi. Fi.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/03/175031.html</link>
      <pubDate>Mon, 03 Dec 2012 16:50:31 +0000</pubDate>
      
      <guid>https://blog.carlesbellver.net/2012/12/03/175031.html</guid>
      <description>&lt;p&gt;Et devoraré i et rosegaré els ossos, l&amp;rsquo;amenaça el bou. Ets herbívor, es defèn. La teva carn em fa fàstic, però et menjaré perquè t&amp;rsquo;odio.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/03/163221.html</link>
      <pubDate>Mon, 03 Dec 2012 15:32:21 +0000</pubDate>
      
      <guid>https://blog.carlesbellver.net/2012/12/03/163221.html</guid>
      <description>&lt;p&gt;Contràriament a la llegenda, les bombes instal·lades sota molts edificis de Szohôd per ordre del govern no eren nuclears, sinó convencionals.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/03/070445.html</link>
      <pubDate>Mon, 03 Dec 2012 06:04:45 +0000</pubDate>
      
      <guid>https://blog.carlesbellver.net/2012/12/03/070445.html</guid>
      <description>&lt;p&gt;Benet XVII declara dogmes de fe l&amp;rsquo;evolució de les espècies i la mecànica quàntica (&lt;a href=&#34;http://ca.wikipedia.org/wiki/Interpretaci%C3%B3_de_Copenhaguen&#34;&gt;int. Copenhaguen&lt;/a&gt;). Bisbes dubten entre cisma i desdeny.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/02/210551.html</link>
      <pubDate>Sun, 02 Dec 2012 20:05:51 +0000</pubDate>
      
      <guid>https://blog.carlesbellver.net/2012/12/02/210551.html</guid>
      <description>&lt;p&gt;Kant es feia afaitar cada matí per l&amp;rsquo;ajudant del barber, un simi africà molt capaç amb la navalla i molt llegit i afeccionat a la metafísica.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/02/201323.html</link>
      <pubDate>Sun, 02 Dec 2012 19:13:23 +0000</pubDate>
      
      <guid>https://blog.carlesbellver.net/2012/12/02/201323.html</guid>
      <description>&lt;p&gt;&amp;ldquo;Ja tenim la seva comanda.&amp;rdquo; Però ell no havia demanat res. Torna a casa amb la caixa. L&amp;rsquo;obre. Dins hi ha una pistola automàtica.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/02/180430.html</link>
      <pubDate>Sun, 02 Dec 2012 17:04:30 +0000</pubDate>
      
      <guid>https://blog.carlesbellver.net/2012/12/02/180430.html</guid>
      <description>&lt;p&gt;Un costum atàvic, tampoc no calia fer-se&amp;rsquo;n creus. Eren les festes patronals i les celebraven així, estovant el primer foraster que passava.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/02/084540.html</link>
      <pubDate>Sun, 02 Dec 2012 07:45:40 +0000</pubDate>
      
      <guid>https://blog.carlesbellver.net/2012/12/02/084540.html</guid>
      <description>&lt;p&gt;Rep un paquet postal remès pel seu marit mort. Un &lt;a href=&#34;http://ca.wikipedia.org/wiki/L%27orella_escap%C3%A7ada&#34;&gt;fetitxe arumbaia&lt;/a&gt;, amb instruccions escrites per ell per a usar-lo per establir comunicació.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/02/083614.html</link>
      <pubDate>Sun, 02 Dec 2012 07:36:14 +0000</pubDate>
      
      <guid>https://blog.carlesbellver.net/2012/12/02/083614.html</guid>
      <description>&lt;p&gt;Li explica les virtuts terapèutiques de l&amp;rsquo;arsènic, avui sovint oblidades, i en acabat li&amp;rsquo;n proporciona un flascó. Dos colpets a l&amp;rsquo;esquena.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/01/215045.html</link>
      <pubDate>Sat, 01 Dec 2012 20:50:45 +0000</pubDate>
      
      <guid>https://blog.carlesbellver.net/2012/12/01/215045.html</guid>
      <description>&lt;p&gt;Una operació ritual, mil vegades més cruenta que la perforació del tercer ull. Però ningú no s&amp;rsquo;ha mort mai perquè li hagin arrencat el cor.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/01/194316.html</link>
      <pubDate>Sat, 01 Dec 2012 18:43:16 +0000</pubDate>
      
      <guid>https://blog.carlesbellver.net/2012/12/01/194316.html</guid>
      <description>&lt;p&gt;Laboratori de robòtica. Una aranya mecànica. El mateix dia, diverses persones, en les seves cases, s&amp;rsquo;han sentit observades.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/01/174218.html</link>
      <pubDate>Sat, 01 Dec 2012 16:42:18 +0000</pubDate>
      
      <guid>https://blog.carlesbellver.net/2012/12/01/174218.html</guid>
      <description>&lt;p&gt;&lt;a href=&#34;http://en.wikipedia.org/wiki/The_Food_of_the_Gods_and_How_It_Came_to_Earth&#34;&gt;Fórmula Bensington &amp;amp; Redwood&lt;/a&gt; filtrada mercat bordurià. Alteracions físiques i malestar. Agents secrets britànics. S&amp;rsquo;hi entremet francès inepte.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/01/092044.html</link>
      <pubDate>Sat, 01 Dec 2012 08:20:44 +0000</pubDate>
      
      <guid>https://blog.carlesbellver.net/2012/12/01/092044.html</guid>
      <description>&lt;p&gt;Divorcis en vacances. A l&amp;rsquo;aeroport, cridà al taxista. Allà, amb tantes maletes, no gosaven dir-li que mai no s&amp;rsquo;hi havia enlairat un avió.&lt;/p&gt;
</description>
    </item>
    
    <item>
      
      <link>https://blog.carlesbellver.net/2012/12/01/084735.html</link>
      <pubDate>Sat, 01 Dec 2012 07:47:35 +0000</pubDate>
      
      <guid>https://blog.carlesbellver.net/2012/12/01/084735.html</guid>
      <description>&lt;p&gt;La meva mili: tres mesos de servei civil com a renovador d&amp;rsquo;adhesions. Tenir la cartilla en regla era ineludible. Nosaltres facilitàvem el tràmit.&lt;/p&gt;
</description>
    </item>
    
    <item>
      <title>Ghost Wilkie</title>
      <link>https://blog.carlesbellver.net/2008/08/21/ghost-wilkie.html</link>
      <pubDate>Thu, 21 Aug 2008 22:00:00 +0000</pubDate>
      
      <guid>https://blog.carlesbellver.net/2008/08/21/ghost-wilkie.html</guid>
      <description>&lt;img src=&#34;http://carlesbellver.net/pics/wilkies.jpg&#34; alt=&#34;Wilkie Collins&#34; /&gt;
&lt;p&gt;&lt;a href=&#34;http://en.wikipedia.org/wiki/Wilkie_Collins&#34;&gt;Wilkie Collins&lt;/a&gt; va fundar la novel·la policíaca amb &lt;em&gt;La dona de blanc&lt;/em&gt; i &lt;em&gt;La pedra lunar&lt;/em&gt;. També va escriure relats de misteri i d’intenció social. Una dada que esmenten totes les seves biografies és que va compartir la seva vida amb dues dones alhora durant molt de temps, de fet fins que es va morir l’any 1889. Una altra qüestió ben coneguda és que va prendre grans quantitats d’opi com a pal·liatiu de l’artritis i que s’hi va fer addicte. Com a conseqüència del consum d’aquesta droga, va patir la &lt;a href=&#34;http://en.wikipedia.org/wiki/Syndrome_of_subjective_doubles&#34;&gt;síndrome del doble subjectiu&lt;/a&gt;: sovint creia que l’acompanyava un individu físicament igual que ell. Li deia, tot fent broma, “Ghost Wilkie”: el Wilkie fantasma.&lt;/p&gt;
&lt;p&gt;De tant en tant, aquest doble seu acostumava a fer-li la guitza. Passava a veure en Charles Dickens i li lliurava un manuscrit fals que havia preparat. Però Dickens, amic i mentor de l’autèntic Wilkie, reconeixia tot d’un plegat l’estil molt més descurat i imperfecte del sòsia i el despatxava sense contemplacions. O bé es presentava amb un ram de flors al domicili de Caroline Graves, quan l’altre, el de debò, era amb Martha Rudd. I viceversa.&lt;/p&gt;
&lt;p&gt;L’any 1886, Wilkie Collins va atendre finalment el consell dels seus amics més íntims i acudí a la consulta d’un metge famós, el doctor Jekyll, a fi de cercar guariment. Però no podem saber de cert si era ell o el seu doble. Sigui com vulgui, es va trobar a la sala d’espera un tal senyor Hyde que marxava, es van caure bé mútuament i es va deixar convèncer per anar tots dos plegats de gresca en algun tuguri dels baixos fons de Londres. L’assistenta de Jekyll se’n feia creus, davant de les seves amigues, de les ganyotes i les grolleries que van dedicar-li en aquella ocasió aquest parell de brètols. Pregava a Déu i al seu amo no tornar-los a veure mai junts.&lt;/p&gt;
</description>
    </item>
    
    <item>
      <title>Cinc minuts en hongarès</title>
      <link>https://blog.carlesbellver.net/2002/02/17/cinc-minuts/</link>
      <pubDate>Sun, 17 Feb 2002 22:00:00 +0000</pubDate>
      
      <guid>https://blog.carlesbellver.net/2002/02/17/cinc-minuts/</guid>
      <description>&lt;p&gt;Avui durant el dinar —és diumenge i hi érem tota la família, reunits al voltant de la taula— he deixat d’entendre el que deien els altres. Em semblava reconèixer vagament les paraules que empraven, però no en copsava el sentit, com si tot d’una hagués oblidat la meva llengua materna. Quan he intentat parlar encara ha estat pitjor: feia basarda sentir, sortint de la meva boca, aquells modismes inintel·ligibles, aparentment estrangers.&lt;/p&gt;
&lt;p&gt;L’estranya síndrome ha durat tot just cinc minuts. M’han fet beure aigua i m’han indicat amb gestos que respirés fondo. A poc a poc he retornat a la normalitat. Toni, el meu germà, m’ha preguntat si anit em vaig deixar la ràdio sintonitzada amb alguna emissora internacional. Li he contestat que no. Ell diu que el que xerrava podia ser hongarès o lapó. Ens ha contat també que una vegada es va publicar que els americans tenien un extraterrestre en un soterrani del Pentàgon i que van aconseguir comunicar-se amb ell per mitjà d’un dialecte del magiar.&lt;/p&gt;
&lt;p&gt;Jo estava una mica capficat i pensava si no caldria que m’ho mirés un metge. El meu germà m’ha donat aquest consell:&lt;/p&gt;
&lt;p&gt;—Si ara et trobes bé i això no es repeteix, jo de tu ho deixaria córrer. Pensa que et podries col·locar en el punt de mira de la CIA, dels espiritistes, de la premsa i les televisions locals i dels psiquiatres de la seguretat social.&lt;/p&gt;
</description>
    </item>
    
  </channel>
</rss>