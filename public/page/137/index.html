<!DOCTYPE html>


<html lang="ca-es" data-theme="">
<head>
	<meta name="generator" content="Hugo 0.89.1" />
    
        
<meta charset="utf-8">
<meta name="HandheldFriendly" content="True">
<meta name="viewport" content="width=device-width, initial-scale=1.0">
<meta name="referrer" content="no-referrer-when-downgrade">

<title>La vista cansada</title>
<meta name="description" content="">

<link rel="alternate" type="application/rss+xml" href="https://blog.carlesbellver.net/feed.xml" title="La vista cansada" />
<link rel="icon" type="image/x-icon" href="https://blog.carlesbellver.net/favicon.ico">
<link rel="apple-touch-icon" href="https://blog.carlesbellver.net/favicon.png">

<link rel="stylesheet" href="https://blog.carlesbellver.net/css/light.css?rnd=1637511697" />
<style>

    [data-theme="dark"] {   
        --font-color: #eee;
--bg-color: #111;
--content-bg-color: #191919;

--link-color:#599ada;
--link-state-color:#ff5858;
--link-state-border-color: rgba(238, 54, 54, 0.5);

--thead-bg-color: #343a40;
--table-border-color: lightgrey;

--pre-color: #333;
--pre-bg-color: #f1f1f1;

--bq-bar-color: #ccc;
--bq-color: #ccc;
--hr-color: #333;

--pagination-bg-color: #191919;
--pagination-link-color: #b6b6b6;

--post-info-color: grey;

--switcher-color: #333;
--switcher-bg-color: #fff;

    }

</style>

<link rel="stylesheet" href="https://blog.carlesbellver.net/css/style.css?rnd=1637511697" />





<meta name="og:title" content="La vista cansada"/>
<meta property="og:description" content="" />
<meta property="og:type" content="website" />
<meta property="og:url" content="https://blog.carlesbellver.net/" />
<meta property="og:updated_time" content="2021-11-21T16:49:59+01:00" />
<meta name="twitter:card" content="summary"/>
<meta name="twitter:title" content="La vista cansada"/>
<meta name="twitter:description" content=""/>







    
</head>
<body>
    <a class="skip-main" href="#main">Principal</a>
    <div class="container">
        <header class="common-header"> 
            
                <h1 class="site-title">
  <img class="avatar" src="https://blog.carlesbellver.net/uploads/avatar.jpg"><br>
  <a href="https://blog.carlesbellver.net/">La vista cansada</a>
</h1>

    <nav>
        
        
        <a class="" href="https://blog.carlesbellver.net/feed.xml" title="">RSS</a>
        
        <a class="" href="https://blog.carlesbellver.net/onthisday/" title="">Tal dia com avui</a>
        
        <a class="" href="https://blog.carlesbellver.net/photos/" title="">Fotos</a>
        
        <a class="" href="https://blog.carlesbellver.net/search/" title="">Cercar</a>
        
    </nav>


            
        </header>
        <main id="main" tabindex="-1"> 
            
    <div class="homepage-content">
        
    </div>

    
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2007/01/10/lidilli-del-tramvia.html">L&#39;idil·li del tramvia</a></h1>
      </header>
      <div class="content post-summary">
        
          <p>S’han escrit contes sobre aquest tema fins i tot des d’abans que els publicistes descobrissin el filó. Recorde, ara, els següents:</p>
<ul>
<li>“Una faula”, de Robert Fox, en <em>Sudden Fiction</em> o <em>Ficción súbita</em> (Anagrama). Un noi agafa el metro el primer dia de feina, coneix una noia i el revisor es disposa a casar-los a punt d’arribar a la parada.</li>
<li>“Ómnibus”, de Julio Cortázar, en <em>Bestiario</em> (Alfaguara). El noi i la noia aconsegueixen baixar abans que el trajecte, que ha esdevingut un malson, acabi malament.</li>
<li>“Idil·li en tramvia”, de Josep Carner, en <em>Contes del noucentisme</em> (Granica). En baixar la noia estrangera i rossa, el narrador s’adona que és coixa, pobreta.</li>
</ul>
<p>M&rsquo;ha fet pensar-hi la relació amorosa de les nostres autoritats amb aqueix fals tramvia, que ells es complauen a anomenar emfàticament “transport de via reservada”, o també “bus guiat”, tot i que no pareix que sigui res més que una versió poc actualitzada del vell troleibús que ja va recórrer Castelló el mil nou-cents seixanta i tants.</p>
<p>Sigui com vulgui, la primera línia anirà des de l’Àgora de la Universitat fins al Parc de Ribalta. Abans, però, caldrà construir un nou pont sobre el Riu Sec, i això retardarà la inauguració almenys fins a setembre. Diuen, tanmateix, que l’avinentesa de les eleccions pot fer convenient que al maig circuli ja “en proves”, encara que s’hagi d’aturar en arribar al riu.</p>
<p>Em represente, doncs, uns viatgers —entre els quals, potser, una parella de nous enamorats— que són amablement convidats a baixar del vehicle en una mena d’atzucac, davant d’un riu sense aigua d’allò més semblant a la fi del món, i aquesta atmosfera irreal em convenç una vegada més que la vida imita l’art. Sens dubte, els guionistes d’alguns polítics d’aquestes contrades són genis no reconeguts de la literatura imaginativa.</p>

        
      </div>      
    
    
    
    


<div class="post-info">
    
        <a class="u-url" href="https://blog.carlesbellver.net/2007/01/10/lidilli-del-tramvia.html"><div class="post-date dt-published">2007-01-10</div></a> <ul class="post-tags"></ul>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2006/12/16/la-confabulaci-del.html">La confabulació del cocodril</a></h1>
      </header>
      <div class="content post-summary">
        
          <p>Un dels jurats va arribar tard i es va disculpar tot explicant que venia d’un curs de voluntats anticipades. El premi d’assaig havia quedat desert. El de poesia va anar a parar a Castelló (en trucar-li, la guanyadora va rebre la notícia amb un crit d’alegria). El de narrativa a Nova York: per a un senyor de Blanes, metge, que està treballant en l’Hospital Mount Sinai.</p>
<p>Els escriptors són gent de bon apetit, de gustos senzills i de conversa fàcil. Una mica abans de les deu vam deixar que ens portessin cap a un restaurant, en un carrer que s’allunyava d’Almassora per endinsar-se en la nit i en el fred. Vam demanar cocodril, però no en tenien prou per a tothom i alguns van preferir peix: rèmol. O potser em confonc: no devia ser una varietat de palaia? El cocodril, en tot cas, era mexicà, de granja, no el cocodril siamès —il·legal, furtiu— que té propietats secretes, conegudes només dels iniciats, i que ens havia estat suggerit prèviament en veu baixa.</p>
<p>Vam parlar del menjar i del beure, del cos i de l’ànima, de la voluntat, anticipada o ajornada, d’arbres, de filologia, dels noms dels peixos, dels noms misteriosos de les coses, d’una ciutat habitada per gossos… de llocs on uns han estat i on uns altres no anirem mai.</p>
<p>A la mitjanit vam tornar cadascun al seu cau, a colgar-nos sota les mantes i a continuar fabulant en solitud i silenci, indistintament vers el son, vers el somni.</p>
<p>(<em>Fabular</em>: aquest verb no es troba en el DIEC ni en el DGLC, però sí en el Català-Valencià-Balear, que li dóna aquesta etimologia: del llatí <em>fabulari</em>: “parlar, contar, dir faules”).</p>

        
      </div>      
    
    
    
    


<div class="post-info">
    
        <a class="u-url" href="https://blog.carlesbellver.net/2006/12/16/la-confabulaci-del.html"><div class="post-date dt-published">2006-12-16</div></a> <ul class="post-tags"></ul>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2006/11/21/besnt-dun-terrorista.html">Besnét d’un terrorista</a></h1>
      </header>
      <div class="content post-summary Morella">
        
          <p>Llegisc al Levante d’avui que l’Ajuntament de Morella ha convidat alguns descendents de Ramon Cabrera a visitar la ciutat, en ocasió del bicentenari del general que se celebra enguany. Un dels que han confirmat la participació als actes és l’escriptor i viatger anglès <a href="https://en.wikipedia.org/wiki/Simon_Gandolfi">Simon Gandolfi</a>. En el seu blog <a href="http://simongandolfi.blogspot.com/2006_07_09_archive.html#115301195153959632">feia esment</a> de la cita el 15 de juliol passat:</p>
<blockquote>
<p>Per família, sóc tan britànic com hispànic. El meu besavi, Ramon Cabrera, era un terrorista espanyol. Va transformar la seva banda terrorista en un exèrcit, va guanyar batalles i va esdevenir marquès del Ter, comte de Morella. He de fer una xerrada a Morella el 6 [en realitat és el 8] de desembre en commemoració del seu bicentenari. En fer això, lloaré un terrorista i em convertiré en un criminal d’acord amb les estúpides lleis proposades per l’actual govern britànic i aprovades pel Parlament. Al govern, tristament, li manquen historiadors. La majoria són advocats. Si fossin historiadors s’haurien guardat d’enviar les tropes a la guerra a l’Iraq i a l’Afganistan.</p>
</blockquote>
<p>Ja pot ben dir-ho. Qui es pensi que no pugui ser un dia o altre besnét, o besavi, d’un terrorista, que llenci la primera bomba. I que tingui sort i que no li exploti a les mans.</p>
<p>Gandolfi era a Panamà quan anotava aquestes frases. Fa menys d’un mes va arribar a la Tierra del Fuego, el punt final d’un viatge en moto per tot el <em>pati de darrere</em> d’en George W. Bush que ha anat enregistrant al seu blog. Té setanta anys i admet que aquesta aventura li feia una mica de respecte, però diu que podien més les ganes de saber què pensen els joves d’Amèrica de la situació dels seus països i de la política dels EUA i del seu aliat, el Regne Unit.</p>

        
      </div>      
    
    
    
    


<div class="post-info">
    
        <a class="u-url" href="https://blog.carlesbellver.net/2006/11/21/besnt-dun-terrorista.html"><div class="post-date dt-published">2006-11-21</div></a> <ul class="post-tags"><li><a href="https://blog.carlesbellver.net/tags/morella">#Morella</a></li> </ul>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2006/08/22/pneumtica.html">Pneumàtica</a></h1>
      </header>
      <div class="content post-summary">
        
          <p>Alberto Manguel cita un proverbi islandès citat per William H. Auden: “A cadascú li plau l’olor dels seus pets”. Amb això fan referència, ambdós, als nombrosos diaris o dietaris de la literatura universal: la passió pel jo, l’obsessió de parlar de mi, de mi, de mi. L’egotisme.</p>
<p>Si jo m’invento un diari d’una altra persona com estic fent en el meu proper llibre —<a href="https://carlesbellver.net/llibres/parentesi"><em>Parèntesi</em></a>, pretesament escrit per un tal Charles Beauvoir entre l’any 2001 i el 2002—, m’estic tirant uns pets seus imaginaris, o són els meus pets de debò i faig com si se’ls hagués tirat un altre jo fictici? Crec que la resposta correcta és la segona.</p>
<p>(Deu ser l’agost, aquesta calor de merda.)</p>

        
      </div>      
    
    
    
    


<div class="post-info">
    
        <a class="u-url" href="https://blog.carlesbellver.net/2006/08/22/pneumtica.html"><div class="post-date dt-published">2006-08-22</div></a> <ul class="post-tags"></ul>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2006/07/18/agermanats-pel-totxo.html">Agermanats pel totxo i la pala?</a></h1>
      </header>
      <div class="content post-summary">
        
          <p>Fa una vintena d’anys, l’Ajuntament de Castelló de la Plana es va agermanar amb el de Châtellerault. A les entrades de la ciutat hi ha plaques indicadores d’aquesta unió quasi mística, i prop d’on jo visc tenim una avinguda de Châtellerault amb totes les lletres i l’accent circumflex.</p>
<p>Ni jo ni ningú que jo conegui en sabem gairebé res, d’aquella vila francesa, més que les coordenades geogràfiques aproximades. L’altre dia, però, el <em>Diario de lecturas</em> d’Alberto Manguel em va descobrir un tret compartit i un possible motiu del conveni adés esmentat, llevat que ací el punt de partida segurament no era tan formós. I que no vam allotjar mai el cèlebre filòsof racionalista:</p>
<blockquote>
<p>Desgraciadamente, la avaricia de las autoridades locales ha convertido Châtellerault en un inhóspito centro comercial, para lo cual han hecho caso omiso de los hermosos edificios del siglo XVI (la casa donde vivió Descartes, por ejemplo) y del elegante puente sobre el río Vienne, y han construido un enorme aparcamiento después de cortar todos los árboles.</p>
</blockquote>

        
      </div>      
    
    
    
    


<div class="post-info">
    
        <a class="u-url" href="https://blog.carlesbellver.net/2006/07/18/agermanats-pel-totxo.html"><div class="post-date dt-published">2006-07-18</div></a> <ul class="post-tags"></ul>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2006/07/05/dimarts-lobsang.html">Dimarts: Lobsang</a></h1>
      </header>
      <div class="content post-summary">
        
          <p>Ahir, algú va esmentar <a href="https://en.wikipedia.org/wiki/Lobsang_Rampa">Lobsang Rampa</a> (<em>El tercer ull</em>, <em>El metge de Lhasa</em>, etc.) i algú altre va puntualitzar el <em>nom de plume</em> complet del fals lama: T. Lobsang Rampa. Arribats en aquest punt, el de la ‘T.’, la pregunta es feia ineludible: què significava la inicial? Jo creia recordar-ho: Tuesday, dimarts. Després, la Wikipedia m’ho va confirmar: es veu que, segons ell, a tots els tibetans de classe alta els posaven el nom del dia de la setmana en què havien nascut.</p>
<p>Vaig aprofitar l’ocasió per repassar algunes altres dades més o menys conegudes. Per exemple, que un detectiu dit Clifford Burgess va descobrir la identitat real d’en Tuesday Lobsang: a saber, Cyril Henry Hoskins, anglès, nascut a Plympton el 1911 i afeccionat des de jove a les lectures teosòfiques. Va resultar que ni tan sols havia estat mai al Tibet ni en coneixia l’idioma. Quan aquesta informació es va fer pública, ell no va negar les circumstàncies del seu naixement, però argüí que un cert dia, temps enrere, l’esperit del veritable monjo tibetà havia ocupat el seu cos i hi havia restat allotjat.</p>
<p>El que em costa molt i molt entendre és per què diversos articles que denuncien la seva impostura remarquen que el senyor Hoskins no era un lama tibetà <em>sinó</em> “el fill d’un lampista”. Què coi hi té a veure la professió de son pare? Ja hi tenim el fotut classisme de sempre, tan volgut com ací, o encara amb més intensitat, a les illes britàniques. Segurament li hauria anat més bé, pel que fa a aquestes valoracions, si en lloc d’un proletari hagués estat un d’aquells elitistes excèntrics, com els arxifamosos del grupet de Bloomsbury, que es complaïen a disfressar-se de <a href="https://en.wikipedia.org/wiki/Dreadnought_hoax">prínceps abissinis</a> per burlar-se de l’imperi, i aleshores tothom els reia l’acudit. No tinc cap dubte que si hagués estat d’un ells, hom li hauria tolerat qualsevol vel·leïtat orientalista, i fins i tot que es proclamés posseït per l’esperit de qui ell preferís.</p>

        
      </div>      
    
    
    
    


<div class="post-info">
    
        <a class="u-url" href="https://blog.carlesbellver.net/2006/07/05/dimarts-lobsang.html"><div class="post-date dt-published">2006-07-05</div></a> <ul class="post-tags"></ul>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2006/07/05/xiclets-santa-anna.html">Xiclets Santa Anna</a></h1>
      </header>
      <div class="content post-summary">
        
          <p>Quan jo era menut, el general Santa Anna era el dolent de la pel·lícula d’<em>El Álamo</em>: l’autoritat mexicana amb mostatxo que passava a degolla uns rebels idealistes liderats per Davy Crockett. O per John Wayne, o com li diguessin al tipus aquell que es calava el barret de castor.</p>
<p>Després, quan ets gran, t’assabentes que un dels motius de la rebel·lió dels texans era que Mèxic havia abolit l’esclavitud. I aleshores ja no et pareix que els del nord fossin tan i tan idealistes. En això devia consistir la pèrdua de la innocència: ens havien enganyat, tots sense excepció eren dolents. Perquè de López de Santa Anna tampoc no te’n podries refiar. Va presidir el seu país sis o set vegades en una època convulsa, va participar en mil conspiracions, va rebre el títol de <em>generalísimo</em> i va perdre gairebé totes les batalles. Els aduladors li deien “Padre de la Patria”, “Visible instrumento de Dios” i “Napoleón del Oeste”, entre altres floretes. Fins que el van fer fora i es va exiliar a Cuba i a Nova York.</p>
<p>Però si tens sort i continues creixent —si no et mors, ni t’atures— potser t’adones que la realitat no és unidimensional, que del blanc al negre hi va una gamma de grisos. John Wayne ho feia molt bé en <em>La diligència</em>, i quan li van proposar d’entrar en política, evidentment com a candidat del Partit Republicà, va contestar que seria ridícul que un actor pretengués fer tal cosa. I ara llegeixo que a Santa Anna se li pot atribuir la invenció del xiclet. Diuen que, quan vivia a Nova York, li va donar la idea a un industrial conegut seu, en Thomas Adams, el qual la va patentar —coi de gringos— i va començar a vendre l’“Adams New York Chewing Gum” a partir de 1871. No sé si aquesta nimietat el redimeix o no, però almenys a mi em fa gràcia.</p>

        
      </div>      
    
    
    
    


<div class="post-info">
    
        <a class="u-url" href="https://blog.carlesbellver.net/2006/07/05/xiclets-santa-anna.html"><div class="post-date dt-published">2006-07-05</div></a> <ul class="post-tags"></ul>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2006/05/22/faccies-i-apotegmes.html">Facècies i apotegmes</a></h1>
      </header>
      <div class="content post-summary">
        
          <p>“Eugenesia” és un dels més de cent <em>Cuentos breves y extraordinarios</em> reunits per Borges i Bioy l&rsquo;any 1955:</p>
<blockquote>
<p>Una dama de calidad se enamoró con tanto frenesí de un tal señor Dodd, predicador puritano, que rogó a su marido que les permitiera usar de la cama para procrear un ángel o un santo; pero, concedida la venia, el parto fue normal.</p>
</blockquote>
<p>—Drummond, <em>Ben Ionsiana</em> (c. 1618).</p>
<p>El títol, tanmateix —tot i que s’ha mantingut en reculls posteriors, per exemple en <em>La mano de la hormiga. Los cuentos más breves del mundo y de las literaturas hispánicas</em>, Universidad de Alcalá de Henares, 1991— va ser òbviament una aportació dels il·lustres antologistes. De fet, l’anècdota —o miracle a l’inrevés— del predicador i la seva dama enamorada, com moltes altres peces del llibre, no era a l’origen una peça independent, sinó tan sols unes frases extretes d’un text més extens. En aquest cas, es tractava de les notes preses pel poeta escocès <a href="http://en.wikipedia.org/wiki/William_Drummond_of_Hawthornden">William Drummond</a> quan <a href="http://en.wikipedia.org/wiki/Ben_Jonson">Ben Jonson</a> va fer cap a casa seva pel Nadal de 1618. Gràcies a l’Internet Archive, que ens dóna accés al text complet del <a href="https://archive.org/details/benjonsonsconver00jonsuoft">llibre</a>, podem trobar el seductor mossèn Dod a la secció “Jeasts and Apothegms” (facècies i apotegmes). En l’anglès renaixentista de Drummond, la cosa anava així:</p>
<blockquote>
<p>A Gentlewoman fell in such a phantasie or phrensie with one Mr. Dod, a puritan preacher, that she requested her Husband that, for the procreation of ane Angel or Saint, he might lye with her; which having obtained, it was but an ordinarie birth.</p>
</blockquote>
<p>Aquestes <em>Notes</em> de les converses de Drummond i Jonson han estat <a href="http://www.ucm.es/info/emp/Numer_06/6-4-Inve/6-4-02.htm">reivindicades</a> com a antecedent directe de l’entrevista periodística: Drummond feia les preguntes i es limitava a registrar les respostes del seu convidat. Però caldria tenir en compte que allò eren notes privades d’una conversa privada. Són plenes de xafardeigs i de paraules aspres contra altres autors. Diuen que, quan les va publicar per primera vegada la Shakespeare Society en 1842, la reputació de tots dos es va deteriorar: la d’un per anar-se’n de la llengua i la de l’altre per estirar-li-la. Pura hipocresia. De què —i de quina manera— esperaven que parlessin dos escriptors en acabant de sopar?</p>

        
      </div>      
    
    
    
    


<div class="post-info">
    
        <a class="u-url" href="https://blog.carlesbellver.net/2006/05/22/faccies-i-apotegmes.html"><div class="post-date dt-published">2006-05-22</div></a> <ul class="post-tags"></ul>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2006/05/17/la-mala-memria.html">La (mala) memòria</a></h1>
      </header>
      <div class="content post-summary">
        
          <p>Anit, en acabant del partit del Barça, mirava a TV3 unes imatges de la Rambla i barrejava records. L’any 1994 vaig anar un dissabte al Saló del Còmic de Barcelona. Devia ser al començament de maig, la data habitual d&rsquo;aquest esdeveniment fins no fa molt. Hi vaig tenir l’oportunitat de conèixer personalment Max (<em>Peter Pank</em>, <em>Nosotros somos los muertos,</em> <em>Bardín el superrealista</em>), amb qui ja havia intercanviat un parell de cartes i alguna dedicatòria.</p>
<p>Aquell vespre, Max em va presentar un amic seu, un periodista mallorquí que crec que em va dir que escrivia per a La Vanguardia sobre temes culturals. A hores d’ara aquesta persona té un càrrec important —és director de l’Institut Ramon Llull— i ha estat una mica controvertit per unes declaracions en un periòdic anglès. Diuen que va dir que les subvencions al llibre en català han fet que s’imprimeixi qualsevol cosa i que això és contraproduent.</p>
<p>Recordo que aquella nit vam anar a sopar en un restaurant pakistanès. Potser pel Born, però llavors jo no coneixia gens aquella part de Barcelona i no puc estar segur d’on era. Pel camí vam presenciar les celebracions populars d’un gol del Barça al Bernabéu. Més tard, cap a les dues, com que sóc de poble em va sorprendre enormement que els quioscos de la Rambla estiguessin oberts i que ja tinguessin els periòdics de diumenge, amb les cròniques del matx i la foto del gol a la portada. No sé si va marcar Romário o Guillem Amor.</p>
<p>Abans o després de sopar —ja aneu veient que mala memòria— vam fer unes copes en un bar, en un racó de la plaça Reial. Entre cervesa i cervesa, el periodista mallorquí —un xicot d’allò més afable i civilitzat, a qui Max havia tingut l’amabilitat de fotocopiar el meu primer llibre: recordeu sempre que fotocopiar <em>no és delicte</em>, ans al contrari— m’explicava fil per randa la trobada de Jorge Luis Borges amb Robert Graves a Deià, tots dos ja ancians. Una ocasió sens dubte excepcional, de la qual ell havia estat testimoni. Me’l devia escoltar embadalit.</p>
<p>Els records fugeixen, s’esmicolen. De vegades, no saps com, retornen embrollats. Almenys l’escriptura permet fixar-los ni que sigui momentàniament. Paga la pena aturar-se a escriure. Fins i tot la mala memòria és preferible a l’oblit.</p>

        
      </div>      
    
    
    
    


<div class="post-info">
    
        <a class="u-url" href="https://blog.carlesbellver.net/2006/05/17/la-mala-memria.html"><div class="post-date dt-published">2006-05-17</div></a> <ul class="post-tags"></ul>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2006/04/25/el-tigre-el.html">El tigre, el fantàstic i la multiplicitat de lectures</a></h1>
      </header>
      <div class="content post-summary">
        
          <p>Pel que fa a la meva idea del fantàstic, crec que el deute amb Julio Cortázar és més que evident. En una entrevista que va emetre Televisión Española en 1977, Cortázar insistia a explicar que no concebia el fantàstic com un altre món a banda del món real, sinó com una part constituent de l’experiència quotidiana. <em>Fantàstic</em>, així, no s’oposaria a <em>realitat</em>, ni a realisme, sinó que s’hi uneix en un tot, s’hi entrellaça.</p>
<p>Tot seguit, en aquell mateix programa, l’entrevistador –Joaquín Soler Serrano– esmentava <em>Bestiario</em> (1951), el primer recull de contes de Cortázar, i feia referència al relat que dóna títol al volum: “Hi apareixen aquestes històries realment fascinants, començant per la de la senyoreta sensitiva que creu que té un tigre”, afirmava, tot intercalant alguna rialleta. L’escriptor, d’esquena, assentia discretament.</p>
<p>“Bestiario”, el relat, és al meu parer un dels millors que va escriure Cortázar. L’he llegit unes quantes vegades, però a mi sempre em va semblar —vaig entendre— que hi havia de debò un tigre en aquella casa de camp. Ni tan sols no em vaig plantejar que no hi fos. Deu ser que existeixen diferents maneres de llegir cada història, o d’entendre el món, algunes més fantàstiques que altres. No ens prenem tots igualment, per exemple, les coincidències que ens esdevenen.</p>
<p>(En Calvin i Hobbes, la tira còmica de Bill Watterson, Hobbes sol aparèixer com un tigre: sempre que ell i Calvin, que és un nen petit, es queden sols. Però quan hi són els pares de Calvin, Hobbes només és un ninot de peluix. Això vol dir que realment no existeix el tigre? No necessàriament. Watterson prefereix parlar de dues versions de la realitat. Calvin hi veu un tigre, però els seus pares no. Soler Serrano tampoc no el veia.)</p>
<p>Després de “Bestiario”, l’entrevistador i l’entrevistat abordaven explícitament aquesta qüestió de la multiplicitat de lectures a propòsit de “Casa tomada”. Cortázar deia que va ser la transcripció d’un somni, d’un malson en el qual era expulsat a poc a poc de casa seva per una presència ignota, ominosa. Li va xocar, doncs, que molts veiessin en aquest conte una metàfora del peronisme, però no descartava que fos una interpretació correcta: en els contes, com en els somnis —com en la vida—, no sempre som conscients a priori de tots els significats, de totes les intencions. Rarament ho som.</p>

        
      </div>      
    
    
    
    


<div class="post-info">
    
        <a class="u-url" href="https://blog.carlesbellver.net/2006/04/25/el-tigre-el.html"><div class="post-date dt-published">2006-04-25</div></a> <ul class="post-tags"></ul>
    
</div>

</article>
    
    
    
        
    <div class="pagination">
        <div class="left pagination-item ">
            
                <a href="https://blog.carlesbellver.net/page/136/">posteriors</a>
            
        </div>
        <div class="right pagination-item ">
            
                <a href="https://blog.carlesbellver.net/page/138/">anteriors</a>
            
        </div>
    </div>




        </main>
        
            <footer class="common-footer">
    
    

    <div class="common-footer-bottom">
        
        <div class="copyright">
            <p><a href="https://blog.carlesbellver.net/about/">La vista cansada // Carles Bellver Torlà</a></p>  
        </div> 

        

    



    <button class="theme-switcher">
        Tema fosc
    </button>

    <script>
    const STORAGE_KEY = 'user-color-scheme'
    const defaultTheme = "light"

    let currentTheme
    let switchButton
    let autoDefinedScheme = window.matchMedia('(prefers-color-scheme: dark)')

    const autoChangeScheme = e => {
        currentTheme = e.matches ? 'dark' : 'light'
        document.documentElement.setAttribute('data-theme', currentTheme)
        changeButtonText()
    }

    document.addEventListener('DOMContentLoaded', function() {
        switchButton = document.querySelector('.theme-switcher')
        currentTheme = detectCurrentScheme()
        if (currentTheme == 'dark') {
            document.documentElement.setAttribute('data-theme', 'dark')
        }
        if (currentTheme == 'auto') {
            autoChangeScheme(autoDefinedScheme);
            autoDefinedScheme.addListener(autoChangeScheme);
        }
        changeButtonText()
        switchButton.addEventListener('click', switchTheme, false)
    })

    function detectCurrentScheme() {
        if (localStorage.getItem(STORAGE_KEY)) {
            return localStorage.getItem(STORAGE_KEY)
        } 
        if (defaultTheme) {
            return defaultTheme
        } 
        if (!window.matchMedia) {
            return 'light'
        } 
        if (window.matchMedia('(prefers-color-scheme: dark)').matches) {
            return 'dark'
        }
        return 'light'
    }

    function changeButtonText()
    {   
        switchButton.textContent = currentTheme == 'dark' ?  "Tema clar" : "Tema fosc"
    }

    function switchTheme(e) {
        if (currentTheme == 'dark') {
            localStorage.setItem(STORAGE_KEY, 'light')
            document.documentElement.setAttribute('data-theme', 'light')
            currentTheme = 'light'
        } else {
            localStorage.setItem(STORAGE_KEY, 'dark')
            document.documentElement.setAttribute('data-theme', 'dark')
            currentTheme = 'dark'
        }
        changeButtonText()
    }
    </script>
   
    </div>
</footer>

        
    </div>
</body>
</html>
