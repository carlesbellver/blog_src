<!DOCTYPE html>


<html lang="ca-es" data-theme="">
<head>
	<meta name="generator" content="Hugo 0.89.1" />
    
        
<meta charset="utf-8">
<meta name="HandheldFriendly" content="True">
<meta name="viewport" content="width=device-width, initial-scale=1.0">
<meta name="referrer" content="no-referrer-when-downgrade">

<title>La vista cansada</title>
<meta name="description" content="">

<link rel="alternate" type="application/rss+xml" href="https://blog.carlesbellver.net/feed.xml" title="La vista cansada" />
<link rel="icon" type="image/x-icon" href="https://blog.carlesbellver.net/favicon.ico">
<link rel="apple-touch-icon" href="https://blog.carlesbellver.net/favicon.png">

<link rel="stylesheet" href="https://blog.carlesbellver.net/css/light.css?rnd=1636459027" />
<style>

    [data-theme="dark"] {   
        --font-color: #eee;
--bg-color: #111;
--content-bg-color: #191919;

--link-color:#599ada;
--link-state-color:#ff5858;
--link-state-border-color: rgba(238, 54, 54, 0.5);

--thead-bg-color: #343a40;
--table-border-color: lightgrey;

--pre-color: #333;
--pre-bg-color: #f1f1f1;

--bq-bar-color: #ccc;
--bq-color: #ccc;
--hr-color: #333;

--pagination-bg-color: #191919;
--pagination-link-color: #b6b6b6;

--post-info-color: grey;

--switcher-color: #333;
--switcher-bg-color: #fff;

    }

</style>

<link rel="stylesheet" href="https://blog.carlesbellver.net/css/style.css?rnd=1636459027" />





<meta name="og:title" content="La vista cansada"/>
<meta property="og:description" content="" />
<meta property="og:type" content="website" />
<meta property="og:url" content="https://blog.carlesbellver.net/" />
<meta property="og:updated_time" content="2021-11-07T12:25:28+01:00" />
<meta name="twitter:card" content="summary"/>
<meta name="twitter:title" content="La vista cansada"/>
<meta name="twitter:description" content=""/>







    
</head>
<body>
    <a class="skip-main" href="#main">Principal</a>
    <div class="container">
        <header class="common-header"> 
            
                <h1 class="site-title">
  <img class="avatar" src="https://blog.carlesbellver.net/uploads/avatar.jpg"><br>
  <a href="https://blog.carlesbellver.net/">La vista cansada</a>
</h1>

    <nav>
        
        
        <a class="" href="https://blog.carlesbellver.net/feed.xml" title="">RSS</a>
        
        <a class="" href="https://blog.carlesbellver.net/onthisday/" title="">Tal dia com avui</a>
        
        <a class="" href="https://blog.carlesbellver.net/photos/" title="">Fotos</a>
        
        <a class="" href="https://blog.carlesbellver.net/search/" title="">Cercar</a>
        
    </nav>


            
        </header>
        <main id="main" tabindex="-1"> 
            
    <div class="homepage-content">
        
    </div>

    
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2004/05/25/el-mn-de.html">El món de la construcció</a></h1>
      </header>
      <div class="content post-summary">
        
          <p><em>“This is a man’s man’s world”</em>, cantava James Brown l’any 1966. Però fins i tot dins del gènere dominant sempre hi ha hagut classes. Bàsicament dues: els constructors i la resta. El món és dels constructors. Des de la torre de Babel ençà, tots els grans projectes de la humanitat que es coneixen han estat vertebrats per l’argamassa i han tingut la teulada com a únic fi.</p>
<p>Em diuen ara que davant de l’escàndol de les tortures, en aquelles mateixes terres de Mesopotàmia, l’emperador Bush ha promès que demolirà la presó d’Abu Graib, un dels escenaris de la infàmia, i que n’edificarà una altra de més gran i més moderna. Es reparteixen les llicències d’obres, aquesta per a tu i aquesta per a mi, i s’ha acabat el bròquil. Al nostre país de circumstàncies, el virrei local o president de la Generalitat Valenciana acaba d’anunciar que es <em>construirà una biblioteca virtual</em> (sic) al centre de Castelló.</p>
<p>La qüestió, ja ho veieu, és construir, un verb que de vegades no sembla antònim sinó sinònim de destruir. Si no hi ha solars ja faran una passada les aplanadores, o els bombarders. Els problemes no se solucionen, les mancances perduren i els conflictes s’agreugen. Però no cal patir perquè els diners públics circulen, tot i que sigui en una sola direcció. I l’economia, per tant, va bé: la d’ells, és clar, la de la classe constructora, o destructora, que el seu Déu els la guarde molts anys.</p>

        
      </div>      
    
    
    
    


<div class="post-info">
    
        # <a class="u-url" href="https://blog.carlesbellver.net/2004/05/25/el-mn-de.html"><div class="post-date dt-published">2004-05-25</div></a>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2004/05/22/el-caragol.html">El caragol</a></h1>
      </header>
      <div class="content post-summary">
        
          <p>L’altre dia vam comprar una planta, i després d’instal·lar-la en la minúscula galeria on tenim la rentadora i els fils d’estendre, Imma va descobrir que hi havia un caragol, gros i rodó, amagat entre les tiges. “Pareix mort”, em va dir. El vam desenganxar i el vam deixar damunt de l’ampit de la finestra.</p>
<p>Al cap d’una estona, però, vam observar com treia el cap, les banyes i la panxa. Es va tornar a arrossegar a poc a poc fins al test, es va enfilar amunt cap al verd i finalment es va col·locar si fa no fa en el mateix punt i en la mateixa posició d’abans.</p>
<p>Encara hi és.</p>
<img src="https://blog.carlesbellver.net/uploads/2004/2004-05-22-caragol.jpg" alt="Caragol i planta" />

        
      </div>      
    
    
    
    


<div class="post-info">
    
        # <a class="u-url" href="https://blog.carlesbellver.net/2004/05/22/el-caragol.html"><div class="post-date dt-published">2004-05-22</div></a>
    
</div>

</article>
    
        <article class="post-list">
    
      <div class="content post-summary">
                  
          
          
            
          
          <p>📎 <a href="http://carlesbellver.net/contes/tombatossals.html">Història del Tombatossals</a></p>


      </div>
    
    
    
    


<div class="post-info">
    
        # <a class="u-url" href="https://blog.carlesbellver.net/2004/04/24/histria-del-tombatossals.html"><div class="post-date dt-published">2004-04-24</div></a>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2004/02/23/lautomtica.html">L&#39;automàtica</a></h1>
      </header>
      <div class="content post-summary">
        
          <p>Entre els tiquets de les compres que vaig fer el mes passat amb la targeta de crèdit, n’hi ha un que no puc recordar de cap manera a què correspon. No reconec el nom del comerç, ni l’adreça, i la data tampoc no em diu pas res. Vaig a donar-hi una ullada. Jo no he estat mai en aquest establiment, una botiga petita sense cap senyal que mostri clarament a quina activitat es dedica. Però quan entro a preguntar, la dependenta em fa bona cara, com si em conegués, i em lliura un paquet. “Vet aquí, ja l’hem rebut”. Me l’emporto i l’obro a casa. Dins hi ha una pistola automàtica.</p>

        
      </div>      
    
    
    
    


<div class="post-info">
    
        # <a class="u-url" href="https://blog.carlesbellver.net/2004/02/23/lautomtica.html"><div class="post-date dt-published">2004-02-23</div></a>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2004/02/18/la-qualitat-dels.html">La qualitat dels pinsos</a></h1>
      </header>
      <div class="content post-summary">
        
          <p>L’any passat, en una revisió rutinària, els metges de la mútua em van descobrir que tinc l’estructura genètica d’un porc espí. Els resultats de les anàlisis, em deien, són inequívocs, i m’ensenyaven uns llargs llistats de xifres que no podien esperar pas que entengués. Evidentment, vaig demanar una segona opinió, una tercera i encara una altra. Cada especialista que vaig consultar va ratificar el diagnòstic. L’origen del trastorn, tanmateix, els era desconegut. Algun va atribuir-lo a les hormones o a les carns dubtoses que d’un temps ençà s’introdueixen en els pinsos.</p>
<p>El pitjor de tot és que ara en la Seguretat Social ja no em volen atendre i he hagut de buscar una clínica veterinària de pagament.</p>

        
      </div>      
    
    
    
    


<div class="post-info">
    
        # <a class="u-url" href="https://blog.carlesbellver.net/2004/02/18/la-qualitat-dels.html"><div class="post-date dt-published">2004-02-18</div></a>
    
</div>

</article>
    
        <article class="post-list">
    
      <div class="content post-summary">
                  
          
          
            
          
          <p>📎 <a href="http://www.independent.co.uk/arts-entertainment/books/features/sorted-for-ease-of-scribbling-5544661.html">Sorted for ease of scribbling</a></p>
<blockquote>
<p>Necessiten narcòtics els artistes, més fins i tot que la gent normal? Richard Davenport-Hines examina els hàbits dels autors.</p>
</blockquote>
<p>The Independent ens ofereix una breu introducció històrica a l’ús de les drogues pels escriptors: Wilkie Collins va escriure <em>La pedra lunar</em> sota els efectes del làudanum. W. H. Auden esmorzava amfetamines. Allen Ginsberg va veure Déu mentre es masturbava i va decidir potenciar aquest tipus d’experiències per mitjà de l’LSD. Que això millorés la seva ment o la seva poesia, opina l’autor de l’article, resulta dubtós.</p>


      </div>
    
    
    
    


<div class="post-info">
    
        # <a class="u-url" href="https://blog.carlesbellver.net/2003/12/05/sorted-for-ease.html"><div class="post-date dt-published">2003-12-05</div></a>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2003/10/02/lhome-esventat-o.html">L&#39;home esventat, o una escletxa en el temps</a></h1>
      </header>
      <div class="content post-summary">
        
          <p>Avui tornàvem a casa en cotxe i davant de l’Hospital Provincial, plantat a la vorera, hem vist un home la roba del qual es remenava com si la fes voleiar el vent. Però no bufava gairebé gens d’aire. Portàvem les finestretes abaixades, per la calor, i no notàvem més que una briseta mesquina. Tan bé que ens hauria vingut per refrescar-nos! Ni els altres vianants, ni els arbres, no exhibien cap senyal d’un vent inexistent.</p>
<p>Imma ha conjecturat:</p>
<p>–Potser eixe home s’ha equivocat de dia.</p>

        
      </div>      
    
    
    
    


<div class="post-info">
    
        # <a class="u-url" href="https://blog.carlesbellver.net/2003/10/02/lhome-esventat-o.html"><div class="post-date dt-published">2003-10-02</div></a>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2003/09/10/les-bombes-i.html">Les bombes i el bombarder</a></h1>
      </header>
      <div class="content post-summary">
        
          <p>Ahir i avui, els mitjans d’arreu del món ens assabenten de la mort d’Edward Teller, aquell físic hongarès, jueu, que va emigrar als EUA i va treballar a les ordres de Julius Robert Oppenheimer en la fabricació de les primeres bombes atòmiques. Més endavant va testificar contra el seu ex cap en un d’aquells processos de la guerra freda, en els quals valia tot: acusacions de filocomunisme i d’homosexualitat incloses. I va aconseguir així finançament per a crear ell mateix la superbomba d’hidrogen.</p>
<p>Paradoxalment, l’any 1945, quan es trobaven a la base secreta de Los Álamos i quedaven pocs dies per a la prova decisiva de la bomba al desert de New Mexico, Teller va advertir Oppenheimer que segons certs càlculs seus una reacció en cadena podria incendiar l’atmosfera i destruir tota la Terra. Oppenheimer no se’l va creure i va tirar endavant. Potser un dels dos, o tots dos, pretenien precisament això: destruir el món sencer. Com que van fracassar a la primera, Teller ho va tornar a intentar una segona vegada amb la bomba H. (Vaig utilitzar aquest estrany episodi en el conte que donava títol a <a href="https://carlesbellver.net/llibres/elllibredetopics"><em>El llibre de tòpics</em></a>.)</p>
<p>Per cert: diuen que Edward Teller era un dels models en què va basar Kubrick el personatge del Dr. Strangelove, el científic boig de la pel·lícula <em>Teléfono Rojo</em>.</p>

        
      </div>      
    
    
    
    


<div class="post-info">
    
        # <a class="u-url" href="https://blog.carlesbellver.net/2003/09/10/les-bombes-i.html"><div class="post-date dt-published">2003-09-10</div></a>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2003/02/01/la-finestra-de.html">La finestra de William Blake</a></h1>
      </header>
      <div class="content post-summary">
        
          <p>L’any 1761, quan William Blake tenia tot just quatre anys, una nit se li va aparèixer Déu a través de la finestra de la seva cambra. El petit William va veure-hi una llum i després una cara.</p>
<p>Anys més tard, Blake explicava aquesta història a un amic i li va mostrar, des del carrer, que el seu pare va tapiar aquella finestra i altres de l’edifici, perquè les autoritats municipals havien posat un impost nou que gravava les finestres. L’amic es va escandalitzar:</p>
<p>—Déu va ficar el cap per la teva finestra i va ser aparedada. Hauria de ser una capella!</p>
<p>Blake li va replicar:</p>
<p>—No pateixis. Déu devia mirar per totes les finestres de Londres.</p>

        
      </div>      
    
    
    
    


<div class="post-info">
    
        # <a class="u-url" href="https://blog.carlesbellver.net/2003/02/01/la-finestra-de.html"><div class="post-date dt-published">2003-02-01</div></a>
    
</div>

</article>
    
        <article class="post-list">
    
      <header class="post-header">
        <h1 class="post-title"><a href="https://blog.carlesbellver.net/2002/09/29/joan-francesc-mira.html">Joan Francesc Mira, Sant Vicent i el miracle de Morella</a></h1>
      </header>
      <div class="content post-summary">
        
          <img src="https://blog.carlesbellver.net/uploads/2002/2002-09-29-enajenada.jpg" width="600" height="600" />
<p>El Magazine de La Vanguardia de diumenge passat incloïa un article de Joan Francesc Mira titulat “San Vicente Ferrer en el tiempo de los milagros”. Mira hi esbossava breument el perfil del sant com a taumaturg (“autor de meravelles”) i de pas promocionava el seu propi llibre <em>Sant Vicent Ferrer. Vida i llegenda d’un predicador</em>, premi Nacional de la Crítica.</p>
<p>L’enquesta de canonització de Sant Vicent, el 1455, va donar per bons un total de 873 miracles. No sé si un dels més xocants, el que va tenir lloc a Morella, figurava en aquella llista. Supose que sí. A mi, i a tota la classe de primer de bàsica, ens el va contar donya Paquita. Diu que una vegada van convidar a dinar el sant en una casa de la capital dels Ports. La mestressa, en veure que no tenia carn i ofuscada pel compromís, va decidir sacrificar el seu fill, un xiquet menut. El va matar, el va trossejar i el va guisar. Sant Vicent, però, es va ensumar la malifeta i va recompondre immediatament la criatura. Els artistes la representen dreta i nua damunt de la taula del menjador, entre plats i perols.</p>
<p>Mira opina, amb raó, que aquesta proesa és difícilment superable. La compara amb guariments i amb altres ressurreccions menys meritòries i conclou que “…no hay duda de que ganaría el premio de honor en cualquier competición universal de milagros.” Crec, tanmateix, que comet una exageració, víctima, potser, d’un excés patriòtic. Un professor tan sabut, d’erudició reconeguda, sens dubte no ignora que aquest miracle és còpia d’un altre anterior atribuït a Sant Nicolau de Bari, qui el va executar, a més a més, per triplicat: els seus beneficiaris van ser tres infants esquarterats per un carnisser. Amb la qual cosa, a dreta llei hauria d’endur-se ell el premi.</p>
<p>Aquesta dada referent a Sant Nicolau, la sé per un article de mossèn Alanyà publicat en el butlletí d’AMIC (Amics de Morella i Comarca), però es pot comprovar consultant qualsevol enciclopèdia. Atribuir miracles a un sant, quants més millor, era una manera habitual d’augmentar-ne el prestigi. I també pel prestigi, les ciutats es disputaven la tinença dels sants. Sant Nicolau de Bari en realitat era de Mira —vegeu quina coincidència de noms—, a l’Àsia Menor, fins que els italians van organitzar una expedició l’any 1087 per apoderar-se de les seves relíquies. Més endavant va arribar ser el Sinterklaas dels holandesos i el Santa Claus dels anglosaxons.</p>
<p>(La literatura fantàstica té ramificacions diverses. Una és la metafísica, segons Borges. Les vides de sants en són una altra. Una de les meves fonts preferides és la <em>Llegenda Àuria</em> de Jacopo da Varazze. Algun dia hauríem de tornar a parlar del miracle de la cama negra de Sant Cosme i Sant Damià, precursors dels trasplantaments. O dels fets sobrenaturals de la santa apòcrifa de Vilafamés.)</p>

        
      </div>      
    
    
    
    


<div class="post-info">
    
        # <a class="u-url" href="https://blog.carlesbellver.net/2002/09/29/joan-francesc-mira.html"><div class="post-date dt-published">2002-09-29</div></a>
    
</div>

</article>
    
    
    
        
    <div class="pagination">
        <div class="left pagination-item ">
            
                <a href="https://blog.carlesbellver.net/page/137/">posteriors</a>
            
        </div>
        <div class="right pagination-item disabled">
            
        </div>
    </div>




        </main>
        
            <footer class="common-footer">
    
    

    <div class="common-footer-bottom">
        
        <div class="copyright">
            <p><a href="https://blog.carlesbellver.net">Carles Bellver Torlà</a></p>  
        </div> 

        

    



    <button class="theme-switcher">
        Tema fosc
    </button>

    <script>
    const STORAGE_KEY = 'user-color-scheme'
    const defaultTheme = "light"

    let currentTheme
    let switchButton
    let autoDefinedScheme = window.matchMedia('(prefers-color-scheme: dark)')

    const autoChangeScheme = e => {
        currentTheme = e.matches ? 'dark' : 'light'
        document.documentElement.setAttribute('data-theme', currentTheme)
        changeButtonText()
    }

    document.addEventListener('DOMContentLoaded', function() {
        switchButton = document.querySelector('.theme-switcher')
        currentTheme = detectCurrentScheme()
        if (currentTheme == 'dark') {
            document.documentElement.setAttribute('data-theme', 'dark')
        }
        if (currentTheme == 'auto') {
            autoChangeScheme(autoDefinedScheme);
            autoDefinedScheme.addListener(autoChangeScheme);
        }
        changeButtonText()
        switchButton.addEventListener('click', switchTheme, false)
    })

    function detectCurrentScheme() {
        if (localStorage.getItem(STORAGE_KEY)) {
            return localStorage.getItem(STORAGE_KEY)
        } 
        if (defaultTheme) {
            return defaultTheme
        } 
        if (!window.matchMedia) {
            return 'light'
        } 
        if (window.matchMedia('(prefers-color-scheme: dark)').matches) {
            return 'dark'
        }
        return 'light'
    }

    function changeButtonText()
    {   
        switchButton.textContent = currentTheme == 'dark' ?  "Tema clar" : "Tema fosc"
    }

    function switchTheme(e) {
        if (currentTheme == 'dark') {
            localStorage.setItem(STORAGE_KEY, 'light')
            document.documentElement.setAttribute('data-theme', 'light')
            currentTheme = 'light'
        } else {
            localStorage.setItem(STORAGE_KEY, 'dark')
            document.documentElement.setAttribute('data-theme', 'dark')
            currentTheme = 'dark'
        }
        changeButtonText()
    }
    </script>
   
    </div>
</footer>

        
    </div>
</body>
</html>
