+++
title = "Els primers temps de l'astronàutica"
+++

Font: Enciclopèdia Catalana  
Imatge: AP, NASA

![](/uploads/2000/astronautica.jpg)

**160** Llucià de Samosata descriu per primera vegada un viatge a la Lluna en la novel·la Vera historia.

**1649** Cyrano de Bergerac escriu Voyage de la lune.

**1865** Jules Verne tracta el problema del viatge lunar a les seves novel·les De la Terre à la Lune i Autour de la Lune.

**1926** El primer coet de propergol líquid de Goddard arriba a 56 m d'altitud.

**1927** Apareix el terme 'astronàutica', emprat per primera vegada per Joseph Henri-Honoré Boëx (Rosny Ainé).

**1930** S'estrena el film de ficció astronàutica de Fritz Lang *Una dona a la Lluna*.

**1957** L'URSS col·loca en òrbita el Sputnik 1, primer satèl·lit artificial de la Terra.\
Es llança el Sputnik 2, el primer satèl·lit artificial portador d'un ésser vivent, la gossa Lajka.

**1958** Col·locació en òrbita de l'Explorer , primer satèl·lit artificial nord-americà.\
El Pioneer 1 (EUA) pot ser considerat la primera sonda còsmica, el primer intent fallat de fer impacte a la Lluna.

**1959** L'Explorer 6 envia la primera imatge de TV de la Terra, vista des de I'espai extraatmosfèric. La sonda còsmica Luna 2 (URSS) fa impacte a la Lluna.

**1961** El 12 d'abril el soviètic Iuri A. Gagarin efectua el primer vol orbital humà a bord del vehicle Vostok 1, amb una durada de 108 minuts.

**1962** Llançament de la càpsula Mercury MA-G tripulada per John Glenn, primer nord-americà que féu òrbites al voltant de la Terra.

**1964** El Voskhod (URSS), primer vehicle espacial amb més d'un home. Tripulants: V.V. Komarov, K.P. Feoktistov i B.B. Jegorov.

**1965** Primera activitat fora d'un vehicle espacial: el cosmonauta rus Leonov sortí del Voskhod 2, mentre aquest continuava l'orbita al voltant de la Terra.

**1966** L'URSS (Luna 9) i els Estats Units (Surveyor I) aconsegueixen de fer aterrar suaument un giny a la Lluna.

**1967** La sonda còsmica soviètica Venus 4, després de 128 dies de viatge, desprèn una càpsula experimental que baixa suaument sobre el planeta Venus.

La sonda Surveyor 5 (EUA), despres d'aterrar en el Mar de la Tranquil·litat, efectua la primera anàlisi elemental del sòl lunar.

**1968** Emprenen el viatge els tres homes de la missió Apollo 8, que seran els primers a fer òrbites al voltant de la Lluna.

**1969** El 21 de juliol els astronautes nord-americans Armstrong i Aldrin, tripulants del mòdul lunar del vehicle espacial Apollo 11, esdevenen els primers homes a arribar a la Lluna .

