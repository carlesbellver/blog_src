+++
title = "Gossos soviètics a l'espai"
+++

## La seva història en segells

Ed Dietz

Font: *Soviet Dogs in Space*  
Traducció: Carles Bellver Torlà

![](/uploads/2000/gse1.gif)

El segon satèl.lit artificial de la història, el Sputnik 2, va ser llançat per la Unió Soviètica al cosmòdrom de Baikonur el 3 de novembre de 1957. A bord del satèl.lit de 508 quilos hi havia el primer organisme viu, un gos anomenat Laika (Gos Esquimal). El Sputnik 2 no es va dissenyar per a ser recuperat, i Laika va morir en òrbita. El satèl.lit va reentrar a l'atmosfera el 14 d'abril de 1958. Aquest segell polonès commemora el vol.

---

El 28 de juliol de 1960 es va llançar un vol de prova relacionat amb la nau espacial Vostok. El coet accelerador va explotar durant el llançament i els gossos Bars (Pantera o Linx) i Lisichka (Raboseta) a bord de la nau es van matar.

---

Korabl-Sputnik-2 (Nau Satèl.lit-2), també conegut com Sputnik 5, es va llançar el 19 d'agost de 1960. A bord hi havia els gossos Belka (Esquirol) i Strelka (Fletxeta). També hi havia quaranta ratolins, dues rates i una varietat de plantes. Després d'un dia en òrbita el retrocoet de la nau es va incendiar i la càpsula d'aterratge i els gossos es van recuperar sense perill. Els segells es van imprimir a Bulgaria i la Unió Soviètica com a reconeixement del vol.

![](/uploads/2000/gse2.gif)
![](/uploads/2000/gse3.gif)
![](/uploads/2000/gse4.gif)

---

Els gossos espacials Pchelka (Abelleta) i Mushka (Mosqueta) es van llançar l'1 de desembre de 1960 a bord del Korabl-Sputnik 3, també conegut com Sputnik 6. Aquesta nau també va estar un dia en òrbita. Tanmateix, el retrocoet no havia estat fabricat amb l'orientació correcta i la càpsula va reentrar a l'atmosfera amb massa inclinació i es va destruir.

---

El 22 de desembre de 1960 es va llançar un altre Korabl-Sputnik carregat amb els gossos Damka (Senyoreta) i Krasavka (Bellesa). El coet accelerador superior va fallar i es va interrompre el llançament. Els gossos es van recuperar sense problemes després d'efectuar un vol suborbital imprevist.

---

![](/uploads/2000/gse5.gif)

El Korabl-Sputnik-4, també conegut com Sputnik 9, es va llançar el 9 de març de 1961 amb el gos Chernushka (Negreta) en una missió d'una òrbita. A bord de la nau també hi havia un maniquí, un ratolí i un conillet d'Índies. El vol va tenir èxit i va aplanar el camí del vol de Yuri Gagarin del mes següent. El segell es va imprimir a la Unió Soviètica per commemorar el vol.

---

![](/uploads/2000/gse6.gif)

El Korabl-Sputnik-5, també conegut com Sputnik 10, es va llançar el 25 de març de 1961 amb el gos Zvezdochka (Petit Estel) i un maniquí en una missió d'una òrbita. Aquest assaig per al vol del Vostok 1 va tenir èxit. El segell es va imprimir a la Unió Soviètica per senyalar el vol.

---

![](/uploads/2000/gse7.gif)

Aquest segell búlgar mostra una foto de grup de quatre gossos espacials que van volar en tres missions diferents. De l'esquerra a la dreta són: Strelka (Korabl-Sputnik 2), Chernushka (Korabl-Sputnik 4), Zvezdochka (Korabl-Sputnik 5), and Belka (Korabl-Sputnik 2).

---

![](/uploads/2000/gse8.gif)

El biosatèl.lit Kosmos 110 es va llançar el 22 de febrer de 1966 amb els gossos Verterok (Ventijol) i Ugolyok (Carbonet). Va aterrar el 16 de març, després d'un vol de 22 dies. Això ha quedat com un rècord caní, i només va ser superat per humans en juny de 1974 amb el vol del Skylab 2.

