+++
title = "Control de natalitat a Gibraltar"
+++

Font: The Independent  
Data: 2/1998

Els macacos constitueixen un dels principals atractius turístics del Penyó de Gibraltar. En 1993 es va aprovar una llei que prohibia matar-los. Des de llavors la població d'aquests animalets s'ha multiplicat per quatre, fins arribar a uns 250 exemplars.

La solució que ara es planteja per tal de frenar aquest boom demogràfic és administrar-los píndoles anticonceptives, probablement mesclades amb el menjar. No es descarta, però, la cirurgia.

L'abundància de macacos i la impunitat amb què actuen ha afectat fins i tot l'Exèrcit Britànic. Colles de micos invadeixen sovint la base que hi ha dalt del Penyó i es dediquen a arrancar peces dels equips, mossegar cables, etc. Les destrosses causades són considerables.

