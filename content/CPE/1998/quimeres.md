+++
title = "Patenten la fòrmula per a crear éssers mig humans mig animals"
+++

Font: Washington Post  
Data: 2/4/1998

Stuart Newman, biòleg cel·lular del New York Medical Center in Valhalla, ha sol·licitat la patent per a un procediment que permetria crear éssers en part humans i en part animals.

La tècnica ideada per Newman implica la combinació de cèl·lules embrionàries d'animals i persones. Amb una tècnica semblant ja s'ha aconseguit produir una criatura mig ovella mig cabra. Cal tenir en compte que un ésser humà i un ximpanzè o un goril·la són genèticament més pròxims que una cabra i una ovella.

Newman assegura que la seva intenció no és pas crear aquesta mena de quimeres, sinó més aviat impedir que uns altres ho facin. El que li agradaria és forçar un debat públic sobre aquests temes.

