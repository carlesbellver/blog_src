+++
title = "Disminueix el nombre de carters mossegats per gossos"
+++

Font: Reuters  
Data: 3/6/1998

D'acord amb la informació publicada pel Servei de Correus dels EUA, Houston (Texas) és la ciutat nordamericana en què es van enregistrar més casos de carters mossegats per gossos durant l'any 1997, amb un total de 65. Chicago (Illinois) ocupa el segon lloc a la classificació, amb 55. Després vénen Miami (36), Los Ángeles (29) i Cleveland (25).

Leslie Sinclair, directora d'un dels programes de la Societat Protectora d'Animals, ha comentat que es desconeixen les causes del lideratge de Houston, però que podria tenir relació amb la gran quantitat d'animals vagabunds que hi ha en aquella ciutat.

Considerades globalmente, les dades pareixen bastant positives. En el conjunt dels EUA només hi va haver 2.700 mossegades, molt lluny de les 8.000 de l'any 1980. Sinclair va elogiar el pla de formació del Servei de Correus, gràcies al qual molts funcionaris han après a evitar els atacs. Enguany, de l'1 al 6 de juny, la Societat Protectora d'Animals i el Servei de Correus estan celebrant plegats la Setmana Nacional de Prevenció de Mossegades Canines.

