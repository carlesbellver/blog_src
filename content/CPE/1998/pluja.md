+++
title = "Es confirma científicament que plou més quan no hi ha escola"
+++

Font: Nature  
Data: 8/1998

L'anàlisi de dades corresponents als últims 16 anys ha confirmat una sospita ancestral: plou més els caps de setmana i menys el dilluns.

Almenys, així és a la costa est dels EUA. Un grup d'investigadors nordamericans ha comprovat que, en aquella zona de l'Atlàntic Nord, al cap de l'any la diferència és considerable: 658 milímetres anuals els dissabtes i només 538 milímetres els dilluns.

Pareix que no sols les precipitacions segueixen aquest ritme. En consultar els registres del Centre Nacional d'Huracans (període 1946-1996) s'ha observat també una cadència setmanal en l'evolució dels ciclons tropicals. La velocitat del vent és menor els dissabtes i augmenta durant la setmana fins arribar al màxim el divendres.

"Cap mecanisme meteorològic té un període permanent de sis dies", han assenyalat els científics. La seva hipòtesi és que les emissions de contaminants atmosfèrics carreguen l'atmosfera i alteren les temperatures i podrien influir en les pluges. De fet sí que es coneixen cicles setmanals en la concentració de l'ozó i el monòxid de carboni.

