+++
title = "Professors de filosofia abduïts a Fraga"
+++

## Dos joves professors de filosofia de la Universitat de Lleida asseguren que van ser abduïts per un OVNI quan passejaven en companyia dels seus alumnes

Font: El Heraldo del Cinca  
Data: 12/2/1998

![](/uploads/2000/abduccio1.jpg)

En la foto (autora: Imma M. G.), Carles B. T., Josep C. F. i l'OVNI moments abans de l'abducció.

El grup s'havia desplaçat a Fraga per participar en un seminari sobre la naturalesa del coneixement. Els professors, Carles B.T. i Josep C.F., van comentar: "som escèptcs per naturalesa i per professió, però no podem explicar de cap altra manera els que ens ha passat: ha sigut una abducció formal en tota regla".

Els alumnes, que en aquell moment esmorzaven a la font de la Creu, a pocs metres de lloc on es va produir l'encontre, van sentir un gran soroll i una lluminària molt forta. "Primer vam pensar que s'havia estavellat algun avió americà" explica Vicent Rebollar, un alumne, "i ens vam tirar a terra. Tot va ser molt ràpid, tres o quatre segons, o potser menys." Josep va quedar inconscient i no recorda res: "va ser com un xoc infernal, tremend, bestial, i de sobte em vaig trobar envoltat de milers de focus que emetien una llum prístina. No recorde res més."

Carles, per la seua banda, manté un silenci prudent i ha renunciat a explicar, de moment, el que va sentir: "necessito temps per a reflexionar sobre aquesta experiència. Senzillament, no sé què vaig veure: focus, llums, rostres potser... i una gran solsida al meu interior. I després vaig sentir que s'apoderaven del meu cos i al moment tornava a ser de nou enmig del camp."

El mateix dia es van desplaçar a la zona destacats membres de l'Exèrcit i de la Guàrdia Civil. El Ministeri de Defensa, per la seua banda, ha negat que es realitzen en aquella zona vols d'ensinistrament de pilots americans. El portaveu d'Esquerra Unida en el Consell d'Aragó ha informat que el seu partit presentarà una pregunta parlamentària al conseller de seguretat ciutadana perquè explique aquest fet, atès que l'executiu no ha emès cap comunicat oficial.

La hipòtesi d'un encontre amb éssers extraterrestres i l'abducció segura dels dos joves professors sembla que és, per ara, l'explicació més raonable i segura dels fets evidents. "L'administració no diu res perquè no sap què dir davant l'evidència", comenta Imma M.G., alumna que estava fent fotos moments abans de la topada. "En la foto es pot veure clarament com s'acosta la nau a nosaltres. Aquesta va ser l'última que els vaig fer. Jo en aquell moment no em vaig adonar, però es veu molt clarament la nau extraterrestre i -assegura- els puc jurar que no és un muntatge."

