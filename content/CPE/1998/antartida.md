+++
title = "Els astronautes podrien entrenar-se a l'Antàrtida abans d'anar a Mart"
+++

Font: CNN. Fotografia de Reuters  
Data: 24/2/1998

![](/uploads/2000/antartida.jpg)

Dos biòlegs de la NASA, Marc Shepanek i Duane Pierson han passat un mes a l'Antàrtida avaluant les possibilitats de les bases australianes Mawson i Davis com a punts d'entrenament per als astronautes que viatgen a Mart en el futur.

Segons ha declarat Shepanek, les condicions que hi van trobar són molt semblants a les d'una missió en un planeta fred i llunyà. "Ens vam marejar al barco, igual que es maregen a l'espai. Els científics s'ocupaven de diverses disciplines alhora que s'havien d'esforçar per sobreviure. Es trobaven en un entorn suggestiu i físicament aïllat. Estaven estudiant la mateixa mena de coses, geologia, geoquímica, l'atmosfera, de manera que poden donar-nos moltes idees sobre com s'adapta la gent físicament i psicològicament. Els roquissars de Davis fins i tot s'assemblaven a Mart.

Encara no hi ha una data segura per als viatges tripulats a Mart, però se suposa que podrien tenir lloc cap al 2015.

