+++
title = "Dismòrfia corporal"
+++

Font: El País  
Data: 2/2/2000

Un hospital escocès va mutilar dos malalts mentals, que no tenien cap problema físic, perquè ells ho demanaven.

El comitè d'Ètica de l'hospital públic Falkirk & Royal District Infirmary (Falkir, Escocia) està investigant dues operacions efectuades pel seu equip mèdic en 1997 i 1999. En tots dos casos es tractava de persones que patien l'obsessió psíquica anomenada dismòrfia corporal. Estaven convençuts que tenien una cama deforme, monstruosa, i amenaçaven de suïcidar-se si no els l'amputaven per davall del genoll. Els metges van decidir accedir a la petició després de deliberar entre ells. Han informat que després de l'operació tots dos pacients han superat els seus problemes i han tornat a fer una vida normal.

La dismòrfia corporal és una malaltia semblant a l'anorèxia que distorsiona la percepció del propi cos. Unes persones no es veuen mai primes, altres imaginen que són calbs, que tenen les extremitats deformes o que una cicatriu els desfigura la cara.

Els dos afectats de dismòrfia operats a l'hospital escocès hi van acudir com a particulars i van pagar 3.000 lliures (unes 800.000 ptes.) per la intervenció. S'ha sabut també que un tercer candidat va ser rebutjat més tard. Els portaveus de l'hospital han admès que no voldrien fer-se famosos amb una especialitat tan polèmica.

