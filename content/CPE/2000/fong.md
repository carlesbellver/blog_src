+++
title = "Descobreixen un fong gegant (890 hectàrees) i més vell que Matusalem (2.500 anys)"
+++

Font: El País  
Data: 11/8/2000

Un equip de la Pacific Northwest Research Station de La Grange, dirigit per Catherine Parks, acaba d'identificar l'ésser viu més gran i un dels més vells del món, un fong semblant a un embull de cordes que ocupa 890 hectàrees al subsòl d'Oregon. Es creu que té almenys 2.500 anys, però en podrien ser més, fins i tot el doble o el triple.

Aquest fong, denominat pels científics *Armillaria Ostoyae*, ix ocasionalment a la superfície en forma de bolets daurats, comestibles però poc saborosos. Però això és només la punta de l'iceberg. Sota terra s'adhereix a tota mena d'arrels per absorbir-ne l'aigua i els hidrats de carboni amb els quals s'alimenta. Això causa la mort dels arbres afectats, i van ser precisament els exemplars secs i les estranyes clarianes als boscos pròxims a Prairie City, una localitat d'uns 1.000 habitants a l'est d'Oregon, el que va cridar l'atenció de la Pacific Northwest. Que es tractava sempre del mateix individu ho han comprovat analitzant l'ADN de 61 mostres recollides per tota la zona.

De l'*Armillaria Ostoyae* ja se'n coneixien altres casos, però no *tan* grans. L'any 1992 en van trobar un entre Washington i Oregon que ocupava 600 hectàrees. Les varietats europees fins ara no passen d'unes poques hectàrees.

