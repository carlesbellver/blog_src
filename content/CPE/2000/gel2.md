+++
title = "Plouen blocs de gel"
+++

Font: Levante, El País  
Data: 13/1/2000

![](/uploads/2000/gel2.jpg)

El dilluns 10 de gener un bloc de gel de vuit quilos va caure del cel i va destrossar un cotxe aparcat a Tocina (Sevilla). El dimecres 12 un altre bloc més petit (13 centímetres de llarg) va foradar el sostre d'uralita d'un taller a l'Alcúdia (València) i es va quedar clavat en una biga. En tots dos casos el cel era completament ras i es descarta que pogués tractar-se de fenòmens meteorològics.

Els dos exemplars han estat traslladats en sengles aparells frigorífics fins als laboratoris del CSIC a Madrid per ser objecte d'anàlisi. El director del Centre Meteorològic de València, Manuel González, ha avançat que podrien procedir de la desintegració d'un cometa. Mentre circulava pel cosmos potser era gran com una casa, per en entrar a l'atmosfera s'hauria fragmentat i desfet parcialment. Ara caldria veure si el gel no conté «gérmens extraterrestres desconeguts».

L'investigador del CSIC Jesús Martínez Frías, tanmateix, ha indicat que també podria ser aigua condensada a les ales d'un avió, o fins i tot un escapament de residus del wàter químic d'una aeronau comercial.

