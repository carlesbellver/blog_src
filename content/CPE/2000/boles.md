+++
title = "Grans boles metàl·liques cauen del cel a Sudàfrica"
+++

Font: EP/AFP  
Data: 2/5/2000

![](/uploads/2000/bola.jpg)

Dues boles metàl·liques de dimensions respectables han caigut del cel recentment prop de Capetown. Les autoritats les sotmetran a anàlisis per esbrinar si es tracta de peces d'aeronaus o satèl·lits o cossos d'origen extraterrestre.

La primera bola va caure el dijous 27/3/2000 en un camp de Worcester, 70 km al nordest de Capetown. Pesava més de 30 quilos i cremava, segons el testimoni d'un empleat de la plantació de Peter Viljoen. Al cap de mitja hora ja es podia tocar. «Sembla de ferro i una part conté rosques i cargols. No sé què pot ser», va declarar un portaveu de la policia.

La segona bola va caure en una altra plantació pròxima, cap a Durbanville. Era més gran, entre 1 i 1,5 m de diàmetre, i pesava més de 100 quilos. En tots dos casos es va sentir una mena d'explosió abans de l'impacte.

