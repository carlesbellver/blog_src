+++
title = "La imaginació surrealista d'En Pompeu Fabra"
+++

## Selecció de Josep M. Chordà

Petits extractes d'imaginació surrealista del Diccionari General de la Llengua Catalana d'En Pompeu Fabra. Imprescindible que els llegiu fent un exercici d'abstracció i distanciament objectiu.

---

**MISTERIOSOS**

**Aplicar**
:   Posar esforç, atenció, etc., en l'execució d'alguna cosa. En X s'aplica molt: estudia de ferm

**Atiar**
:   Incitar de paraula o d'acció. Atiar l'ase a crits, a vergadassades. Li va atiar els gossos.

**Atraçar**
:   Fer anar (algú) a trobar-se amb algú a algun fi. Ell cercava un col·laborador i el vaig atraçar a X.

**Capgirar**
:   Fer cedir, fer canviar d'opinió (algú), canviar el curs (d'alguna cosa). X amb les seves prèdiques l'ha capgirat.

**Capital**
:   Un fons de riquesa acumulada, el diner que hom posseeix. X s'ha gastat les rendes i ara es menja el capital. X ha aportat el capital, Z hi posa el treball.

**Casament**
:   Acció de casar-se; l'efecte. El casament de la senyoreta X amb el fill del general.

**Degenerar**
:   Mudar-se en pitjor, perden en bones qualitats. Els costums han degenerat. Tot degenera./ Degenerar en, passar d'una manera d'ésser a una altra de pitjor. La llibertat degenera en llicència. La indulgència degenera sovint en feblesa. El refredat ha degenerat en bronquitis.

**Desar**
:   Retreure's en absolut d'intervenir, d'actuar, de figurar, etc., en alguna cosa. En X ja es pot desar: mai més no tornarà a jugar com jugava.

**Habilitar**
:   Fer (algú o alguna cosa) apte per a fer alguna cosa. Habilitar Na X per a pledejar.

**Horriblement**
:   D'una manera horrible. Un cadàver horriblement desfigurat.

**Horror**
:   Sentiment de repulsió profunda causada per la vista de quelcom de terrible, espantós, repugnant. Feia horror de veure'l. Veure'l així desfigurat: quin horror!

---

**POÈTICS**

**Camper**
:   El fons llis d'un objecte llistat, emmarcat. Una creu vermella sobre un camper d'argent.

**Cantar**
:   Celebrar amb cants. Cantem l'arribada de l'heroi. Cantem les seves victòries.

**Despendre**
:   Emprar. Prou paraules haveu despès, i les haveu ben bé despeses en va.

**Divisa**
:   La nostra divisa és "Avant i fora"

**Dringadera**
:   Dring continuat. La dringadera dels vidres de les finestres percudits per la calamarsada.

**Emmirallar**
:   Veure un objecte formada la seva imatge en un mirall. Els pins del voltant s'emmirallaven en l'aigua quieta de l'estany.

**Follar**
:   Prémer, aixafar, trepitjant. Avui farem la verema i demà follarem.

**Inextingible**
:   No extingible. Una flama, un amor inextingible.

**A rodolons**
:   Rodolant, tots van anar rodolant rostos avall.


---

**RELIGIOSOS**

**Campió**
:   El qui es consagra a la defensa d'una causa. Un campió de la fe.

**Capellaner**
:   De capellans, abundant en capellans. Vic és un poble capellaner.

**Dejunar**
:   Mentre ell s'afarta, els fills dejunen.

**Dependre**
:   Estar una cosa subordinada a una altra, formar-ne part, pertànyer-hi. Aquesta parròquia depèn d'una altra diòcesi.

**Dimoni**
:   Diable. Les temptacions del dimoni. Els dimonis de l'infern. Aquest xicot és un dimoni! Dimoni de xicot!

**Divendres**
:   El sisè dia de la setmana. Fa dejuni els divendes de Quaresma. Divendres dels Dolors o de Passió. Divendres Sant.

**Dona**
:   (Entre eclesiàstics) el breviari.

**Emprar**
:   Servir-se, utilitzar. La llotja dels genovesos, de la qual no s'empren des que és feta la llotja major, sigui donada als cavallers per a la capella de Sant Jordi.

**Il·luminat**
:   Membre de diferents sectes religioses com la fundada el 1776 per Weishaupt.

---

**INDESXIFRABLES**

**Campar**
:   Passar la vida com es pot. Té un campar mitgenc. Campar-se-la.

**Deler**
:   Passió que hom posa en una acció. Els gossos clapien flairant els rastres amb deler.

**Demble**
:   Manera habitual de procedir. No el conec prou: no li he pres el demble. Trobar algú de mal demble.

**Demor**
:   El fet de demorar o aturar en un lloc. Han fet llur demor prop de la ciutat.

**Frisança**
:   Neguit del qui frisa. Donar una granissada frisança.

---

**MORALS**

**Enfangar**
:   Ficar dins el fang. Viu enfangat en el vici.

**Enervar**
:   Privar de nervi, d'energia, fer feble, impotent. Enervat per les disbauxes, els excessos.

**Flaquesa**
:   Acció comesa per feblesa, esp. de la carn. Les flaqueses humanes. Va cometre una flaquesa imperdonable.

---

**DEFINITIUS**

**Filosofia**
:   Saviesa del qui sap suportar les vicissituds de la vida.

---

**ALTRES**

**Cas**
:   Fas bon cas si et cases del teu braç.

**Cervell**
:   Encèfal, massa nerviosa que ompli la cavitat del crani. Cervells de be, de moltó, de porc. Croquetes de cervell.

**Derivació**
:   Acció de derivar o de derivar-se. Obrar per derivació sobre el canar intestinal mitjançant purgants enèrgics.

**Desbotar**
:   Deixar anar bruscament, descarregar, allò que es porta dins. Aquest remei l'ha fet desbotar per dalt i per baix.

**Destruir**
:   Fer desaparèixer; posar fi a l'existència (d'alguna cosa). Destruir un imperi. Destruir el comerç d'un país. Destruir la felicitat d'algú, les seves esperances. Destruir els abusos. Destruir els microorganismes patogèni cs.

**Dinosaure**
:   Individu d'una subclasse de rèptils extingits.

**Engrescar**
:   Incitar, excitar algú a fer alguna cosa, desvetllar en algú l'entusiasme, el desig. El vam engrescar a venir a l'excursió. Aquella xicota l'ha sabut engrescar. No li calen gaires excitaments: s'engresca aviat.

**Gínjol**
:   Més trempat que un gínjol.

**Glossitis**
:   Inflamació de la llengua.

**Jaguar**
:   Mamífer carnisser (Felis onca) semblant a la pantera, que viu a Amèrica (de Texas al Paraguai).

