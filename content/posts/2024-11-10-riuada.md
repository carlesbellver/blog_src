+++
title = "Fins on arribarà la riuada?"
date = "2024-11-10T20:13:45+01:00"
tags = []
slug = "riuada"
fedurl = "https://mastodon.social/@carlesbellver/113460321573593832"
image = "/uploads/2024/2024-11-10-riuada.jpg"
+++

<a href="https://es.wikipedia.org/wiki/Archivo:Cornelis_van_Haarlem_Before_the_Deluge.jpg"><img src="/uploads/2024/2024-11-10-riuada.jpg" alt="Quadre de Cornelis van Haarlem"></a>

- Les joventuts d’un partit *polític* denuncien que les persones que es manifestaven ahir a València estaven polititzades.
- Alguns periodistes insisteixen, una vegada i una altra, que *la gent* no té per què entendre la distribució de competències de l’estat autonòmic. Potser perquè ells tampoc no l’entenen. O perquè subestimen el poble. O els convé embolicar, promoure la ignorància.
- Quaranta i tants anys després, potser hi ha *gent* que s’ha adonat que l’administració local i autonòmica són la interfície de l’estat, les responsables d’allò que es fa o que els passa en primera instància. O potser no. Jo què sè. Però aquesta i no altra, de moment, és l’arquitectura constitucional de l’estat.
- Quin mal servei que fa a la societat el 90 % del periodisme. Però no m’hauria de sorprendre. [El 90 % de qualsevol cosa no sol valdre res](https://en.wikipedia.org/wiki/Sturgeon’s_law).
- “Sols el poble salva el poble” em pareix un lema potent, ambigu, políticament perillós, antipolític.
- De fet, el *poble* ha rebut ajuda de l’estat, molt necessària, encara que haja sigut tard i insuficient. L’estat ha contribuït, poc i malamement, a salvar-lo.
- El que hauríem volgut, crec, és que l’estat fora més ràpid i sobretot eficient. Més diligent. Que fora *poble* organitzat políticament i institucionalment. No una plataforma de corrupció, [dita altrament PP](https://www.newtral.es/sentencias-pp-gurtel/20220408/).
- En la imatge, [un dinar de treball abans del diluvi](https://es.wikipedia.org/wiki/Archivo:Cornelis_van_Haarlem_Before_the_Deluge.jpg), segons Cornelis van Haarlem.