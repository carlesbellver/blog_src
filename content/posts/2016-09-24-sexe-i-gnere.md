+++
url = "/2016/09/24/sexe-i-gnere.html"
title = "Sexe i gènere en el llenguatge"
date = "2016-09-24T22:00:00+00:00"
slug = "sexe-i-gnere"
tags = ["retalls"]
x_url = "http://blogs.cccb.org/lab/article_el-que-li-deu-el-genere-a-la-gramatica/"
x_title = "El que li deu el gènere a la gramàtica"
x_source = "Yannick Chevalier i Christine Plante"
+++

> Fins al segle XVIII, en presència d’un grup que combinava dos noms de gèneres diferents, l’ús generalitzat establia la concordança amb el més pròxim. Així, es podia dir i escriure: “El ganivet i la cullera han quedat abandonades damunt de la taula” o també «Ell parla amb un bon gust i una noblesa encantadores”. La norma de la concordança en masculí, formulada pels gramàtics a partir del segle XVI, es va imposar tard, i va ser clarament el resultat d’una intervenció sobre la llengua. Les justificacions d’aquesta primacia del masculí (que segons Beauzée respondria a “la superioritat del mascle sobre la femella”, mentre que per a Bouhours el gènere masculí seria “més noble”) resulten particularment insatisfactòries, ja que no són d’ordre gramatical. La noblesa remet a un ordre social i la supremacia del “mascle” sobre la “femella”, a representacions derivades dels coneixements mèdics i biològics.

📎 Yannick Chevalier i Christine Plante, [El que li deu el gènere a la gramàtica](http://blogs.cccb.org/lab/article_el-que-li-deu-el-genere-a-la-gramatica/)

El text citat és una traducció i es refereix al francès. Em pregunte quan i com degué reproduir-se aquesta norma de concordança en castellà i en català. Potser ens ho podrien aclarir alguns d’aquests experts que tant s’escandalitzen quan algú s’esforça a palesar —i reduir— la “sexualització de la nostra visió del món i de la nostra percepció de les coses a través de la manera en què percebem les paraules que les designen”.
