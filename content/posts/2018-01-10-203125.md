+++
url = "/2018/01/10/203125.html"
title = ""
date = "2018-01-10T19:31:00+00:00"
slug = "203125"
tags = ["now"]
+++

La meua primera editorial va encetar amb el meu primer llibre de contes la seua primera col·lecció de narrativa per a adults. Al cap d’uns mesos, la seua conclusió va ser que no em calia repetir l’intent: millor novel·les, millor juvenils.

Cadascuna de les dues editorials següents em va publicar dos reculls (en un cas per força: vaig guanyar cert premi literari en contra dels desigs de l’editor). Ambdues han tancat la paradeta, però no crec que haja estat culpa meua. De la segona —la tercera en total—, en tinc prou bon record.

Amb la quarta, m’hi va vincular un altre premi. Ara crec que em prendré un descans editorial. Uns anys sabàtics d’escriptura lliure, sense ànim d’enquadernació.
