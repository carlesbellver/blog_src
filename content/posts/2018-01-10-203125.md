+++
url = "/2018/01/10/203125.html"
title = ""
date = "2018-01-10T19:31:00+00:00"
slug = "203125"
+++

La meva primera editorial va encetar amb el meu primer llibre de contes la seva primera col·lecció de narrativa per a adults. Aviat em van comunicar que no calia que tornés a intentar-ho amb ells: millor novel·les, millor juvenils.

Amb cadascuna de les dues següents vaig publicar dos títols (en un cas per força: vaig guanyar un premi en contra dels seus desigs). Ambdues han tancat la paradeta, però no estic segur que hagi estat culpa meva. De la segona —la tercera en total—, en tinc prou bon record.

Amb la quarta m’hi va vincular un altre premi. Ara crec que em prendré un descans editorial. Uns anys sabàtics d’escriptura lliure, sense ànim d’enquadernació.

