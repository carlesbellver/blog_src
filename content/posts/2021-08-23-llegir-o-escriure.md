+++
title = ""
date = "2021-08-23T18:03:00"
tags = []
slug = "llegir-o-escriure"
x_url = "https://www.lrp.cat/lrp-arts/article/2007700-la-mainada-llegeix-menys-en-catala.html?ItemId=4332"
x_title = "“La mainada llegeix menys en català”"
x_source = ""
syndication = []
+++

> Fa poc ha sortit una dada que diu que el 54% dels espanyols ha començat a escriure un llibre. I l’índex de lectura diu que un 44% dels espanyols no ha llegit mai cap llibre. Amb aquestes proporcions n’hi deu haver molts que s’han posat a escriure un llibre sense haver-ne llegit mai cap.

Molt d’acord amb la conclusió. Però tampoc cal exagerar. En l’[estudi d’IPSOS per a Amazon](https://www.europapress.es/cultura/libros-00132/noticia-30-espanoles-planteado-escribir-libro-alguna-vez-estudio-20210614151346.html), al qual supose que es refereix, un 30 % de les mil persones enquestades contestaven que s’havien plantejat alguna vegada escriure un llibre. I un 15 % contestaven que havien començat a fer-ho en algun moment. No veig enlloc el 54 %.

Tampoc veig en el [Barómetro de Hábitos de Lectura](https://www.federacioneditores.org/img/documentos/260221-notasprensa.pdf) que un 44 % no haja llegit mai un llibre. La xifra seria bastant inferior, ja que un 68,8 % van llegir llibres en 2020.

En fi, que “una dada” no pareix que siga.

D’altra banda, no he entès mai que moleste tant que la gent vulga escriure. Particularment, per cert, que moleste tant a la gent dels gremis de l’edició, de les llibreries… i de l’escriptura!
