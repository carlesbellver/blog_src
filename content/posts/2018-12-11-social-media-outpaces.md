+++
url = "/2018/12/11/social-media-outpaces.html"
title = ""
date = "2018-12-11T17:32:00+00:00"
slug = "social-media-outpaces"
tags = ["retalls"]
x_url = "http://www.pewresearch.org/fact-tank/2018/12/10/social-media-outpaces-print-newspapers-in-the-u-s-as-a-news-source/"
x_title = "Social media outpaces print newspapers in the U.S. as news source"
x_source = ""
+++


Sempre cal continuar llegint més enllà del titular: [Déu i el dimoni solen ésser en els detalls](https://en.wikipedia.org/wiki/The_devil_is_in_the_detail). Durant anys ha descendit el nombre de persones als EUA que s’assabenten de les notícies mitjançant la televisió o els periòdics impresos, mentre que han augmentat les que s’informen mitjançant webs i xarxes socials. Aquest últim any els percentatges s’han estabilitzat, excepte el dels periòdics impresos que continua minvant. Però la font d’informació majoritària encara és la televisió (49%). A continuació hi ha els webs de notícies (33%), la ràdio (26%), les xarxes socials (20%) i a la cua els periòdics de paper (16%). Aquests percentatges es refereixen a un ús habitual (*“often”*). I el concepte de xarxes socials pareix incloure les aplicacions de missatgeria: segons l’[informe complet](http://www.journalism.org/wp-content/uploads/sites/8/2018/12/PJ_2018.12.03_read-watch-listen_FINAL1.pdf) (PDF), l’enquesta esmentava “Facebook, Twitter o Snapchat“ com a exemples.
