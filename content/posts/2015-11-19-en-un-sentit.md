+++
url = "/2015/11/19/en-un-sentit.html"
title = "En un sentit plenament cortazarià"
date = "2015-11-19T23:00:00+00:00"
slug = "en-un-sentit"
+++

Ahir, en les paraules d’agraïment pel premi de narrativa breu Josep Pascual Tirado, vaig dir que em sentia aclaparat per la situació: per l’escenari tan inusual, per l’afluència de públic i la diversitat de gent que congregava l’acte, i pel fet mateix del premi. I que no em podria imaginar res més fantàstic, en un sentit plenament cortazarià.

Sóc d’aquelles persones que creuen que hi ha moments en què es fa palès l’entrellaçament de la realitat amb la fantasia, o amb una realitat d’un altre ordre. Potser en les [fotos](https://www.facebook.com/media/set/?set=a.10208292300449635&type=3) de Vicent Jaume Almela també vosaltres copsareu indicis d’aquesta sensació que vaig tenir. Fins i tot no sé si era jo o [John Howell](http://www.google.com/search?q=Instrucciones+para+John+Howell).

Acabaré aquest petit apunt amb una citació literal de Julio Cortázar: “…ese sentimiento de estar inmerso en un misterio continuo”. Ell les deia molt bé, aquestes coses.

