+++
url = "/2004/05/22/el-caragol.html"
title = "El caragol"
date = "2004-05-22T22:00:00+00:00"
slug = "el-caragol"
photos = ["/uploads/2004/2004-05-22-caragol.jpg"]
tags = ["fotos"]
+++

L’altre dia vam comprar una planta, i després d’instal·lar-la en la minúscula galeria on tenim la rentadora i els fils d’estendre, Imma va descobrir que hi havia un caragol, gros i redó, amagat entre les tiges. “Pareix mort”, em va dir. El vam desenganxar i el vam deixar damunt de l’ampit de la finestra.

Al cap d’una estona, però, vam observar com treia el cap, les banyes i la panxa. Es va tornar a arrossegar a poc a poc fins al test, es va enfilar amunt cap al verd i finalment es va col·locar si fa no fa en el mateix punt i en la mateixa posició d’abans.

Encara hi és.

<img src="/uploads/2004/2004-05-22-caragol.jpg" alt="Foto d’un caragol pujant per la tija d’una planta en un test." />
