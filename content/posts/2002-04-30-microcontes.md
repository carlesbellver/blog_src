+++
title = "Microcontes. Una mica d'història"
date = "2002-04-30T22:00:00+00:00"
slug = "microcontes"
+++

L'any 1996, Josep M. Chordà i jo mateix vam crear una llista de correu, completament oberta a tothom, per intercanviar i compartir relats breus. En vam dir *microcontes*, i amb aquest neologisme ens referíem a “històries de tres a tres mil paraules que es poden escriure, enviar i llegir còmodament dins d'un missatge de correu electrònic”. Ni la forma narrativa ni la denominació que li aplicàvem tenien llavors tanta difusió com ara.

Avui, una mica casualment, hem recuperat els arxius complets de la llista i hem fet memòria. Resulta que la vaig inaugurar jo  l'u d'octubre de 1996 amb dues versiones alternatives d'una història d'astronautes i ovelles extraterrestres. Quan la vam tancar, el 18 d'abril de 1998, feia una temporada que els habituals participaven menys i, d'altra banda, ja començava a fer nosa aquest fenonem d'inundació de publicitat no sol·licitada (*spam*) que avui ens preocupa a tothom. Després de l'anunci d'un “SERVICIO RAPIDO DE COPIAS DE CD-ROM”, el darrer missatge de tots que es va distribuir deia profèticament:

> FAVOR NO ENVIAR CORREO A MI BUZON.

