+++
title = "There is no EU cookie banner law"
date = "2024-04-01T16:44:27+02:00"
tags = ["retalls"]
slug = "cookie-banner-law"
x_url = "https://www.bitecode.dev/p/there-is-no-eu-cookie-banner-law"
x_source = ""
syndication = ["https://mastodon.social/@carlesbellver/112196508028860522"]
+++

El Reglament General de Protecció de Dades (RGPD) europeu no obliga a col·locar un avís de cookies davant de cada web, blocant l’accés a la pàgina. En realitat, ni tan sols menciona les famoses galetes.

Però sí que fa obligatori demanar autorització a l’usuari per a qualsevol tractament de dades que comporte identificar-lo, o que puga permetre identificar-lo. Per això seria més prudent desconfiar de totes les pàgines que ens presenten l’avís, ja que estan implicant que volen utilitzar les nostres dades, i ens hauríem de preguntar per a què. La majoria de les vegades, no per a prestar-nos cap servei, sinó per al negoci de la publicitat.

De fet, la manera més habitual de presentar l’avís pot ser il·legal, moltes vegades, en virtut del mateix RGPD. Com a poc, sempre que se’ns convida a acceptar totes les galetes, no se’ns facilita rebutjar-les o no se’ns informa clarament de l’ús que se’n farà. Perquè el consentiment ha de ser lliure i informat, i això no són, o no haurien de ser, només paraules buides.