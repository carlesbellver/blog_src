+++
url = "/2016/08/19/era-la-colometa.html"
title = "Era la Colometa una beneita?"
date = "2016-08-19T22:00:00+00:00"
slug = "era-la-colometa"
tags = ["citacions"]
+++

> Veure el món amb ulls d’infant, en un constant meravellament, no és pas ser beneit sinó tot el contrari; a més, la Colometa fa el que ha de fer dintre de la seva situació en la vida, i fer el que s’ha de fer i res més demostra un talent natural digne de tots els respectes. Considero més intel·ligent la Colometa que Madame Bovary o que Anna Karènina, i a ningú no se li ha acudit mai de dir que fossin beneites. Potser perquè eren riques, anaven vestides de seda i tenien servei.

Mercè Rodoreda contestava així, en el pròleg de la vint-i-sisena edició de *La plaça del Diamant*, a l’apreciació de Baltasar Porcel, qui, tot i elogiar la novel·la, havia afirmat que la protagonista era “una noia beneita”.

