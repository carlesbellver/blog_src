+++
url = "/2009/08/24/estructures-de-condensaci.html"
title = "Estructures de condensació onírica"
date = "2009-08-24T22:00:00+00:00"
slug = "estructures-de-condensaci"
tags = ["citacions"]
+++

> Arkham és, en el sentit precís del terme, una estructura de condensació onírica al voltant de la qual es basteix i s’organitza tot un univers d’indicibles meravelles i horrors blasfems. Arkham i la seua regió són, en la topografia lovecraftiana, la falla per on penetren l’insòlit, l’escandalós, l’inquietant, el morbós, l’immund: al cor del món nord-americà, a una distància ridícula dels grans centres industrials, de les universitats més prestigioses, de les ciutats turístiques —en plena civilització del somriure— Lovecraft instal·la un *espai abominable*, on s’exerceixen increïbles maleficis.

—Maurice Lévy, *Lovecraft ou du fantastique*

El concepte és interessant i es podria traslladar. Coneixeu o podeu imaginar altres estructures de condensació onírica més pròximes? Potser prop de casa vostra?