+++
url = "/2016/03/12/lord-acton-en.html"
title = "Lord Acton al laboratori: poder, corrupció i testosterona"
date = "2016-03-12T23:00:00+00:00"
slug = "lord-acton-en"
tags = ["retalls","citacions"]
+++

<a href="https://commons.wikimedia.org/wiki/File%3APicture_of_John_Dalberg-Acton,_1st_Baron_Acton.jpg#/media/File:Picture_of_John_Dalberg-Acton,_1st_Baron_Acton.jpg"><img src="/uploads/2019/2618d98add.jpg" alt="Foto: John Dalberg-Acton, 1st Baron Acton" title="John Dalberg-Acton, 1st Baron Acton" /></a>

> El poder tendeix a corrompre, i el poder absolut corromp absolutament. Els grans *homes* són quasi sempre *homes* malvats.

La cursiva és meua; després veurem per què l’he posada. La primera d’aquestes dues frases, que van seguides, és una citació cèlebre. Segurament la continuació, la segona frase, no és tan coneguda. Potser l’autor tampoc, almenys entre nosaltres: [John Dalberg-Acton](https://en.wikipedia.org/wiki/John_Dalberg-Acton,_1st_Baron_Acton), un lord anglès catòlic (subratllem que era catòlic), escriptor, historiador i polític. Encara es deu saber menys a qui es referia: al Papa Pius IX, pel fet d’haver proclamat com a dogma, en el Concili Vaticà I (1870), la seua pròpia infabil·litat. Lord Acton, podríem dir, se’n feia creus, d’una presumpció tan desmesurada.

El cas és que ara llegisc, seguint un enllaç de la Wikipedia, que s’ha publicat un estudi de laboratori que relaciona la corrupció amb els nivells de poder… i de testosterona, l’hormona secretada pels testicles: [Leader corruption depends on power and testosterone](http://dx.doi.org/10.1016/j.leaqua.2014.07.010). Supose que Lord Acton va escriure *“men”* (“homes”) com a genèric (i això que en anglès no hi ha gènere). Però pareix que sí que la va encertar, sí.