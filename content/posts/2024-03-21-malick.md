+++
title = "Terrence Malick’s introduction to ‘The Essence Of Reasons’ By Martin Heidegger"
date = "2024-03-21T17:25:58+01:00"
tags = ["retalls"]
slug = "malick"
x_url = "https://aphelis.net/terrence-malick-introduction-essence-reason-heidegger/"
x_source = ""
fedurl = "https://mastodon.social/@carlesbellver/112134641251535700"
+++

Abans de dedicar-se al cinema, [Terrence Malick](https://en.wikipedia.org/wiki/Terrence_Malick) —*Badlands*, *The Thin Red Line*, *The Tree of Life*, etc.— va estudiar filosofia. Primer a Harvard i després a Oxford, on pareix que no es va entendre amb el seu tutor, el famós [Gilbert Ryle](https://en.wikipedia.org/wiki/Gilbert_Ryle), autor de la influent obra *The Concept of Mind*. I per això no va acabar la seua tesi sobre el concepte de món en Kierkegaard, Heidegger i Wittgenstein. És a dir, precisament allò que Manuel Jiménez [identificava](/2018/02/16/treuren-lentrellat.html) com un dels temes de fons d’una bona part de la filosofia del segle XX:

> En *La crisis de las ciencias europeas* de Husserl, en *Ser y Tiempo*de Heidegger, en las *Investigaciones filosóficas* y en *Sobre la certeza* de Wittgenstein y en *Dos dogmas del empirismo* de Quine, de forma inmediata o mediata, damos con algo que es común […]”

Llàstima que Malick no acabara la tesi. Però, almenys, el 1969 va publicar la seua traducció de *Vom Wesen des Grundes* (*The Essence of Reasons*) de Martin Heidegger. I a través de l’Internet Archive podem llegir-ne [la introducció del mateix Malick i les seues notes crítiques](https://archive.org/details/MALICK1969IntroductionCriticalNotesEssenceOfReasons), que intenten dilucidar uns quants dels sempre ardus conceptes heideggerians.

