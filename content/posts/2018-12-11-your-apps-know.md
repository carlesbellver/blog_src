+++
url = "/2018/12/11/your-apps-know.html"
title = ""
date = "2018-12-11T08:36:00+00:00"
slug = "your-apps-know"
tags = ["retalls"]
x_url = "https://www.nytimes.com/interactive/2018/12/10/business/location-data-privacy-apps.html"
x_title = "Your Apps Know Where You Were Last Night, and They’re Not Keeping It Secret"
x_source = ""
+++


Diversos tipus d'aplicacions ens demanen permís per conèixer la nostra ubicació. Així ens poden oferir itineraris, notícies locals, informació meteorològica, ofertes comercials properes, etc. Però, a canvi, sense dir-nos-en res, ofereixen les dades a anunciants, bancs i altres empreses interessades a conèixer els nostres moviments: on anem, per on passem, on ens aturem més o menys temps… Aquestes dades són anònimes, però identificables:

> …els que tenen accés a les dades brutes, inclosos empleats o clients, poden identificar una persona sense el seu consentiment. Poden seguir algú que coneixen, localitzant un telèfon que sol estar a l'adreça d'aquesta persona. O, a l'inrevés, poden vincular un nom a un punt anònim, veient on passa les nits els dispositiu i utilitzant registres públics per esbrinar qui hi viu.

Tot açò és il·legal a Europa —no als EUA—, però caldria que es fes complir la llei! Els nostres mòbils s'han convertit en dispositius de vigilància i el NY Times ho il·lustra amb exemples reals en mapes interactius. En un altre article, ens recorden [com fer que les apps deixen de rastrejar la nostra ubicació](https://www.nytimes.com/2018/12/10/technology/prevent-location-data-sharing.html).

  - iPhone: Configuració → Privacitat → Localització
  - Android: Configuració → Ubicació
  
Un dels problemes d'Android és que no pots impedir que una app accedeixi a la teua ubicació en segon pla, és a dir, quan no estàs utilitzant aquesta app.
