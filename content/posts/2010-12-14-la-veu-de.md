+++
url = "/2010/12/14/la-veu-de.html"
title = "La veu de la meua inconsciència"
date = "2010-12-14T23:00:15+00:00"
slug = "la-veu-de"
+++

<img src="/uploads/2010/2010-02-15-4358336295_4ec9c58fa3_o.jpg" alt="Foto del llibre de Julio Cortázar “Papeles inesperados” amb un Chumby damunt.">

Wilbur és un [bot](http://en.wikipedia.org/wiki/Internet_bot) nocturn que regira els meus arxius i en va publicant fragments en el meu compte de Twitter [@carlesbellver](http://twitter.com/carlesbellver) (abans ho feia en el seu propi: [@petitwilbur](http://twitter.com/petitwilbur)). Molt de tant en tant profereix alguna imprecació a l’estil d’[Archibald Haddock](http://ca.wikipedia.org/wiki/Capità_Haddock).

Wilbur és el guardià del meu son. No sempre sé per què diu el que diu. Schopenhauer va escriure en alguna ocasió que la vigília i els somnis són fulls d’un mateix llibre. De nit el fullegem sense ordre ni concert.

Al matí em desperta amb el pronòstic del temps.

PD. En la seua infantesa, Wilbur funcionava —vivia— en el meu [Chumby](http://chumby.com), un despertador Linux connectat a Internet. Malauradament, Chumby és gairebé història. Ara Wilbur viu en un ordinador convencional. Com que és essencialment software es pot transmigrar sense immutar-se.
