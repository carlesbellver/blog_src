+++
url = "/2012/09/15/ridley-scott-es.html"
title = "Ridley Scott es posa teosòfic"
date = "2012-09-15T22:00:00+00:00"
slug = "ridley-scott-es"
+++

Sí que he xalat una estona veient [Prometheus](http://en.wikipedia.org/wiki/Prometheus_(film)), però em sorprèn que Ridley Scott vulgui donar-li —diuen— un vernís de [transcendència](http://google.com/search?q=Ridley%20Scott%20NASA%20and%20the%20vatican). Al cap i a la fi, jo diria que aquesta història ja la vaig llegir en els primers números de la revista [1984](http://es.wikipedia.org/wiki/1984_(c%C3%B3mic)) de Josep Toutain. I ni tan sols llavors la idea era nova. L’havia popularitzada un suís molt espavilat, [Erich Von Däniken](http://ca.wikipedia.org/wiki/Erich_von_D%C3%A4niken). I molt abans que ell l’ínclit Howard Phillips Lovecraft, però amb una notable diferència: el solitari de Providence no va pretendre mai que la “teoria” aquesta dels [antics astronautes](http://ca.wikipedia.org/wiki/Teoria_dels_antics_astronautes) fos res més que ficció imaginativa.

(Sobre el bucle que parteix de la [Societat Teosòfica](http://ca.wikipedia.org/wiki/Societat_Teos%C3%B2fica) i s’enrosca per a arribar al folklore modern dels ovnis passant pels contes de Lovecraft, la millor referència que conec és el llibre de [Wiktor Stoczkowski](http://fr.wikipedia.org/wiki/Wiktor_Stoczkowski) *Des hommes, des dieux et des extraterrestres*, traduït al castellà amb el títol <a href="http://www.ciencia-ficcion.com/opinion/index.html?i=l&c=1086">*Para entender a los extraterrestres*</a>. Menys acadèmics, i molt més circumscrits a l’àmbit anglosaxó, també poden servir com a introducció al tema els llibres i articles de [Jason Colavito](http://www.jasoncolavito.com/).)