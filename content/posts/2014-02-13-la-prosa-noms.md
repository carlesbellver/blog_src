+++
url = "/2014/02/13/la-prosa-noms.html"
title = "La prosa només és bona en la mesura que s’apropa a la poesia"
date = "2014-02-13T23:00:00+00:00"
slug = "la-prosa-noms"
tags = ["citacions", "retalls"]
x_source = "Francine du Plessix Gray"
+++

> La prosa només és bona en tant que s’apropa a la condició de la poesia: aquella condició en què no es pot canviar un ritme, ni una partícula de so, sense molestar tota la pàgina.

—Francine du Plessix Gray, [Paris Review - The Art of Fiction No. 96](http://www.theparisreview.org/interviews/2642/the-art-of-fiction-no-96-francine-du-plessix-gray), Summer 1987, No. 103.

Divendres de la setmana passada, en la presentació de [*La nit mil dos*](http://carlesbellver.net/llibres/lanitmildos) a Castelló, pensava justament en aquestes paraules quan vaig dir que “algú ha dit que la prosa només és bona en la mesura en què s’apropa a la poesia, i jo no puc estar-hi més d’acord”.

[Francine du Plessix Gray](http://en.wikipedia.org/wiki/Francine_du_Plessix_Gray) és una escriptora nordamericana: prosista, no poeta. Va nàixer a Varsòvia, filla del diplomàtic i oficial d’aviació francès [Bertrand Jochaud du Plessix](http://www.ordredelaliberation.fr/fr_compagnon/310.html) (abatut l’any 1940 per l’exèrcit franquista, amb tres companys més, prop de Gibraltar) i de Tatiana Iacovleff, russa, que havia tingut abans una breu relació amorosa amb [Vladímir Maiakovski](http://ca.wikipedia.org/wiki/Vlad%C3%ADmir_Maiakovski). 

> Quan era una noia durant la Revolució Russa, [ma mare] va ajudar a mantenir viva la seua família recitant poesia als soldats soviètics a canvi de trossos de pa. Fins avui, a finals dels anys setanta, té una memòria fenomenal per al vers, i pot recitar de cor centenars de línies de Pushkin, Lermontov i Akhmatova. El seu amor per la poesia ha acolorit la meua vida i potser m’ha convertit en escriptora.
