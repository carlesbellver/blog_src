+++
url = "/2015/09/16/de-la-revelaci.html"
title = "De la revelació, la definició i la independència del ciberespai"
date = "2015-09-16T22:00:00+00:00"
slug = "de-la-revelaci"
tags = ["retalls"]
+++

<a title="See page for author [Public domain], via Wikimedia Commons" href="http://commons.wikimedia.org/wiki/File%3AAdolphe_Bitard_-_T%C3%A9l%C3%A9phone.jpg"><img src="http://upload.wikimedia.org/wikipedia/commons/1/12/Adolphe_Bitard_-_T%C3%A9l%C3%A9phone.jpg" class="img-responsive"></a>

> …[Stewart Brand](https://en.wikipedia.org/wiki/Stewart_Brand) va visitar el centre d’informàtica de Stanford amb Jim Fadiman i hi va veure uns quants investigadors jugant amb un programa estrany, un videojoc anomenat [Spacewar](https://en.wikipedia.org/wiki/Spacewar_%28video_game%29). Va prendre nota mentalment del programa i del grup que hi estava jugant. Tardaria sis anys a tornar-hi.
El que recordava de la visita és revelador. Se li va quedar gravada en la memòria la imatge d’uns joves obsessionats amb els ordinadors, enganxats al joc i atrapats en una experiència extracorporal. Va ser la segona de dues percepcions que va experimentar en poc temps. La primera havia estat mentre feia fotografies en la [reserva índia de Warm Springs](https://en.wikipedia.org/wiki/Warm_Springs_Indian_Reservation) amb un amic de la família, Dick Raymond. Ara, en el centre d’informàtica, es va apoderar d’ell la mateixa sensació: heus ací tot un altre món, un que era potser més atraient que el seu. Havia topat els primers indicis d’una cosa que anys a venir arribaria a ser coneguda com a [ciberespai](http://en.wikipedia.org/wiki/Cyberspace).

—John Markoff, [What the dormouse said: how the sixties counterculture shaped the personal computer industry](http://en.wikipedia.org/wiki/What_the_Dormouse_Said).

Aquella primera visió del *ciberespai* es va esdevenir cap a 1962. El terme, però, l’encunyaria l’escriptor de ciència-ficció [William Gibson](https://en.wikipedia.org/wiki/William_Gibson) en la dècada de 1980, i [John Perry Barlow](https://en.wikipedia.org/wiki/John_Perry_Barlow) el faria servir una mica més endavant per referir-se a les xarxes d’ordinadors i als xats:

> En aquest món silenciós, totes les converses són teclejades. Per entrar-hi, un abandona el cos i el lloc i esdevé quelcom fet només de paraules. Pot veure el que els seus veïns diuen (o han dit), però no els pot veure a ells, ni el seu entorn físic.

—John Perry Barlow, [Crime and Puzzlement](https://w2.eff.org/Misc/Publications/John_Perry_Barlow/HTML/crime_and_puzzlement_1.html), 1990.

Un parell d’anys després, un altre escriptor de ciència-ficció, [Bruce Sterling](https://en.wikipedia.org/wiki/Bruce_Sterling), definiria el ciberespai com “el «lloc» on sembla ocórrer una conversa [telefònica](/2013/04/25/internet-s-com.html)”: ni dins d’un telèfon ni dins de l’altre, sinó en un espai electrònic entre ambdós.

> Des de la dècada de 1960, el món del telèfon s’ha encreuat amb els ordinadors i la televisió, i tot i que el ciberespai encara no tingui substància pròpia, res que puguem tocar, comença a tenir a hores d’ara una rara qualitat física. Avui ja té sentit parlar del ciberespai com un lloc autònom.

—Bruce Sterling, [Introduction to The Hacker Crackdown](https://en.wikipedia.org/wiki/The_Hacker_Crackdown), 1992.

Finalment, el 8 de febrer de 1996, Barlow va publicar al web [«A Declaration of the Independence of Cyberspace»](https://en.wikipedia.org/wiki/A_Declaration_of_the_Independence_of_Cyberspace). En català: [«Una declaració d’independència del ciberespai»](https://ca.wikipedia.org/wiki/Una_declaraci%C3%B3_d’independ%C3%A8ncia_del_ciberespai).

