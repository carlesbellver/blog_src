+++
url = "/2020/07/29/ole-bjrn-rekdal.html"
date = "2020-07-29T14:13:00+00:00"
slug = "ole-bjrn-rekdal"
tags = ["retalls"]
x_url = "https://journals.sagepub.com/doi/full/10.1177/0306312714535679"
title = "Academic urban legends"
x_source = "Ole Bjørn Rekdal (2014)"
+++

La bibliometria com a patró de la veritat: cada vegada que un autor, per mandra o descurança, repeteix una referència sense comprovar-la, està reforçant de manera acrítica l’assumpció de la seva validesa. Però una imprecisió o una falsedat no deixen de ser-ho per repetir-les mil vegades.

S’ha repetit més de mil vegades, fins i tot en llibres i articles acadèmics, que l’origen de la falsa creença sobre l’aportació de ferro dels espinacs va ser una errada en la posició del punt decimal, que hauria multiplicat per deu la quantitat real. I tanmateix, ningú ha sabut mai detallar *qui* exactament va cometre aquella errada (uns “químics alemanys” anònims, es va dir), *quan* (la dècada de 1930, o la de 1870?) o en quines circumstàncies concretes. Ni tan sols va poder fer-ho el divulgador original d'aquesta *hipòtesi* —anomenem-la així—, que al final va creure recordar que ho havia llegit al *Reader’s Digest*, ni més ni menys.

I qui diu el ferro dels espinacs, diu [el futur de l’educació i del treball](https://elpais.com/elpais/2017/03/10/hechos/1489146364_790212.html), o tantes altres idees (mems) en circulació.

Vegeu també: [Scientific Facts — Are they like Myths, Told through Fairytales and Spread by Gossip?](/2018/09/28/scientific-facts-are.html).
