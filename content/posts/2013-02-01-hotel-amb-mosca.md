+++
url = "/2013/02/01/hotel-amb-mosca.html"
title = "Hotel amb mosca"
date = "2013-02-01T23:00:00+00:00"
slug = "hotel-amb-mosca"
tags = ["retalls", "Castelló"]
+++

Avui he llegit en un diari que el 30 de novembre de 2007, divendres, o potser un altre dia indeterminat de l’any següent, el vicepresident del Consell i la consellera de Cultura van dinar amb el duc de Palma en un hotel de Castelló. Tot i que van venir a propòsit des de València, i consta que van pagar ells el compte (“Açò ho pague jo!”), els representants de la Generalitat no aconsegueixen recordar ara el motiu de la trobada, ni els temes de què van parlar amb l’egregi comensal. Una mosca sobrevolava la taula. Feia pudor, sens dubte, d’immundícia.

(Font: Levante de Castelló d’avui, edició en paper, p. 4. Tret d’això de la mosca.)
