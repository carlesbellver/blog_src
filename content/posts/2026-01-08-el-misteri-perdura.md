+++
title = "El misteri perdura"
date = "2026-01-08T21:30:00+01:00"
slug = "el-misteri-perdura"
map = [39.984169943751105, -0.03745773345029893]
fedurl = "https://mastodon.social/@carlesbellver/115865639745215803"
+++

Finalment van acabar l’obra en [aquell edifici](https://carlesbellver.net/2018/01/08/190219.html) tot negre de dalt a baix, a la cantonada de la plaça de la Pau amb Escultor Viciano (el carrer de la Vieta, per on passava [la Panderola](https://ca.wikipedia.org/wiki/La_Panderola)). A la [planta baixa](https://carlesbellver.net/2017/01/08/202112.html), ara hi ha un *diner* d’estil molt americà, una falsa franquícia on a penes veus mai clients i que podria ser una *tapadora* en el sentit més literal del terme: un artefacte destinat a velar el carreró de darrere, on pastura i s’abeura [l’unicorn](https://carlesbellver.net/llibres/uncelnouiunaterranova/mariafolch-uncelnouiunaterranova/#:~:text=el%20prado%20donde%20relincha%20el%20unicornio). El misteri perdura.
