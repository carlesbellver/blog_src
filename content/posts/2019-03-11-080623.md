+++
url = "/2019/03/11/080623.html"
date = "2019-03-11T07:06:00+00:00"
slug = "080623"
tags = ["retalls"]
x_url = "https://www.diarilaveu.com/casado-defensa-castella-llengua-vehicular-educacio-i-administracio"
title = "Casado defensa el castellà com a llengua vehicular en l’Educació i l’Administració"
x_source = ""
+++

Per què diuen *cooficial* com si significara menys que oficial? Simplement perquè, per a aquestes persones, de llengua oficial de debò, de primera, només pot haver-n’hi una, i ja sabem quina és. Però l’[article tres de la Constitució](http://www.congreso.es/consti/constitucion/indice/titulos/articulos.jsp?ini=1&fin=9&tipo=2) diu que les altres llengües “serán *también* oficiales”. És a dir, *igualment* oficials.

I per què diuen que «“uno de Palencia” no pot optar a una plaça a València per desconèixer el valencià?» Fins i tot sabent que, de fet, són tantíssims els funcionaris que desconeixen el valencià, i que “un de Palència” també pot aprendre’n… Doncs perquè donen per descomptat que s’ha de poder ser mestre o metge sense molestar-se a entendre la llengua dels aborígens.

