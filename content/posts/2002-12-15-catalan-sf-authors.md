+++
title = "Jo passava per allí "
date = "2002-12-15T22:00:00+00:00"
slug = "catalan-sf-authors"
tags = ["fotos"]
photos = ["/uploads/2002/2002-12-15-catalan-sf-authors.jpg"]
+++

<img width="600" height="300" src="/uploads/2002/2002-12-15-catalan-sf-authors.jpg">

El dia 1 de novembre, just abans de presentar [*El llibre de tòpics*](https://carlesbellver.net/llibres/elllibredetopics) a la [Barnacon](http://www.barnacon.com/), em van convidar a posar per a una foto amb una sèrie de persones del món de la ciència-ficció catalana. Ara m'he assabentat que la instantània il·lustrarà un article de la revista americana [Locus](http://www.locusmag.com/) ("News, Reviews, Resources, and Perspectives of Science Fiction, Fantasy and Horror").

Em sap greu i tot, perquè m'ho vaig passar estupendament, però em sentia una miqueta un intrús en una convenció d'aquell tipus. Probablement m'haurien d'esborrar de la imatge. En tot cas, deixe constància que d'esquerra a dreta som: Toni Segarra, Rosa Fabregat, Carles Bellver Torlà, Antoni Munnè-Jordà, Albert Garcia i Pascual, Miquel Barceló, Sebastià Roig, Montse Cerdà, Jordi Solé Camardons i Isidor Bernabé.

Per cert, els contertulians de la llista de correu de la [Societat Catalana de Ciència-Ficció i Fantasia](https://www.sccff.cat) s'han divertit fent bromes sobre el fet que van quedar tots al costat fosc, menys l'Albert, que hi és a mitges, i jo, que encara sóc al costat lluminós.

