+++
url = "/2018/12/14/evelyn-berezin-dies.html"
title = ""
date = "2018-12-14T09:14:00+00:00"
slug = "evelyn-berezin-dies"
tags = ["retalls"]
x_url = "http://trackchangesbook.tumblr.com/post/181046156423/evelyn-berezin-93-dies-built-the-first-true"
x_title = "Evelyn Berezin, 93, Dies; Built the First True Word Processor"
x_source = ""
+++


Matthew G. Kirschenbaum, autor de [Track Changes](http://www.hup.harvard.edu/catalog.php?isbn=9780674417076) —una interessantíssima història dels processadors de textos en la creació literària— enllaça l'[obituari](https://www.nytimes.com/2018/12/10/obituaries/evelyn-berezin-dead.html) d’[Evelyn Berezin](https://en.wikipedia.org/wiki/Evelyn_Berezin) en el NY Times i el matisa. Sobretot el titular: “…això dels *primers* sempre és complicat”. Al cap i a la fi, el [Redactron Data Secretary](http://www.computerhistory.org/collections/catalog/102728582) dissenyat per Berezin es basava en l’IBM MT/ST. Cap dels dos tenia pantalla, tots dos feien servir una màquina d'escriure [Selectric](https://en.wikipedia.org/wiki/IBM_Selectric_typewriter) com a mecanisme d’entrada i sortida i desaven els textos en cinta magnètica. Però el Redactron utilitzava circuits integrats, cosa que l’apropava als posteriors ordinadors.
