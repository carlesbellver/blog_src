+++
title = ""
date = "2022-09-24T13:48:43+02:00"
tags = []
slug = "inspiracio"
x_url = "https://42.carlesbellver.net"
x_title = "Inspiració"
x_source = ""
+++

Inspiració diària per als vostres textos creatius i altres menesters. Uns pocs mots aleatoris que, amb una mica de sort, us poden despertar la imaginació, la curiositat, alguna connexió inesperada. La selecció es renova diàriament i varia lleugerament per a cadascú, amb un total de quaranta-dues frases o sintagmes navegables cada vegada (perquè algú va dir que quaranta-dos era la resposta a la pregunta definitiva sobre la vida, l’univers i tot plegat).

Pel que fa a la font dels mots, en lloc de fullejar els evangelis (la [*sortes biblicae*](/2017/09/24/la-loteria-sagrada.html) dels antics), o el *Necronomicon*, o la Constitució Espanyola, m’he estimat més que el meu *script* regire els exemples de les entrades del *Diccionari de la llengua catalana* de l’Institut d’Estudis Catalans. Fragments trets de context, el potencial surrealista dels quals em va ser revelat per Josep M. Chordà [l’any 1995](/cpe/1995/fabra/), molt abans de llegir el cèlebre conte “Cercles d’infinites combinacions” de Vicenç Pagès… Jordà.

<img src="http://42.carlesbellver.net/img/preview.png" alt="Una finestra d'una aplicació amb text en lletra de mida gran que diu: “Useu-ne, però no n’abuseu.”">