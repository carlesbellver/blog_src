+++
url = "/2017/01/08/202112.html"
title = ""
date = "2017-01-08T19:21:00+00:00"
slug = "202112"
+++

Carrer de la Vieta, 19:21. Diumenge. Planta baixa d'un edifici en construcció, a fosques. Tres homes al voltant d'una taula, capcots. Parlen. Examinen alguna cosa il·luminada per un flexo. Un document? Algun objecte menut? Ací hi ha un misteri. Fa tretze mesos vaig explicar que a través d'aquestes obres s'albirava un carreró estretíssim ocult entre les cases. S'hi veien arbres! Per les esquerdes, [el prat on pasturava l'unicorn](/llibres/uncelnouiunaterranova/mariafolch-uncelnouiunaterranova/#:~:text=ver%20el%20prado%20donde%20relincha%20el%20unicornio)… Però Maria Folch no s'ho va creure. Va atribuir-ho a la meva imaginació: que avui, evidentment, ha tornat a actuar.

