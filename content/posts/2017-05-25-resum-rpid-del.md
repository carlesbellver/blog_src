+++
url = "/2017/05/25/resum-rpid-del.html"
title = "Resum ràpid del llibre blanc de la CEOE sobre l’educació"
date = "2017-05-25T22:00:00+00:00"
slug = "resum-rpid-del"
tags = ["retalls", "educació"]
+++

1. Les universitats públiques no haurien de promoure estudis en àrees de coneixement que el president de la patronal ignora i se sent molt a gust ignorant. Tant s’hi val filologia etrusca com metafísica xinesa o modelització matemàtica.
2. Les universitats públiques s’han de limitar a formar els professionals que els empresaris realment existents creuen necessitar a hores d’ara. Així podran tornar a escandalitzar-se d’ací a uns anys, i criticar una altra vegada les universitats públiques, quan necessiten altres tipus de professionals que no havien sabut preveure, i no en troben.
3. Que altres països formen experts en qüestions especialitzades o abstractes i que en traguen profit si volen. Que innoven ells!
4. Els pares (o les mares?) de famílies riques tenen dret a creure que decideixen sobre el tipus d’educació que empreses privades proporcionaran als seus fills. I sobre la destinació dels imposts que paguen les famílies assalariades, que han de servir per a finançar negocis en el sector educatiu, entre d’altres negocis privats. Els poders públics no són ningú per a decidir sobre l’educació que hauria de tenir tothom.

Fonts:

- [La CEOE pide participar en el diseño de los títulos universitarios](http://www.elmundo.es/sociedad/2017/05/25/5926ec70ca4741a20c8b457e.html) | EL MUNDO
- [La educación importa. Libro blanco de los empresarios españoles](https://web.archive.org/web/20170704070623/http://contenidos.ceoe.es/CEOE/var/pool/pdf/publications_docs-file-373-la-educacion-importa-libro-blanco-de-los-empresarios-espanoles.pdf) (PDF 3 MB)