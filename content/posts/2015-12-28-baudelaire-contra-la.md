+++
url = "/2015/12/28/baudelaire-contra-la.html"
title = "Baudelaire contra la premsa i amb els blogs"
date = "2015-12-28T23:00:00+00:00"
slug = "baudelaire-contra-la"
tags = ["ressenyes"]
+++

> El “petit diari” burxava el “diari de gran format”; els blogs i les xarxes són els nostres diaris petits d’ara. Sense ells, a vegades ens vindrien ganes de desaparèixer. D’anar a qualsevol lloc fora del món digital.

—Antoine Compagnon, *Trenta-tres nits amb Baudelaire*.

Baudelaire va viure l’aparició dels primers diaris de gran format i de gran tiratge. *La Presse*, *Le Siècle*. Els odiava. Alguna vegada va dir que aquells reculls de notícies sobre les perversitats humanes, combinades amb vanes presumpcions de progrés, li feien venir ganes de suïcidar-se, de fugir cap a “un món en què encara no hagin aparegut”. *Anywhere out of the world*, qualsevol lloc fora del món. Però va trobar-ne l’antídot en els “petits diaris” literaris i satírics d’avantguarda.
