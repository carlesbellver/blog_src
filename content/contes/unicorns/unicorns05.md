+++
title = "El cau de la bèstia"
description = "No ens hauríem d’estranyar, doncs, que Dexter vulga tenir per mascota una aranya gegant?"
date = "2018-11-23"
titleIt = false
license = "by-nc"
url = "contes/unicorns/unicorns05"
tags = ["contes"]
image = "/contes/unicorns/images/unicorns05.jpg"
+++

—El baró de Rothschild circulava per Londres en un cotxe tirat per zebres. A Boston van veure una senyora que passejava un porc negre d’allò més bufó. I hem llegit que la policia de Nova York ha detingut un pintor bohemi, al Village, per espantar els veïns amb el seu caiman.

—No ens hauríem d’estranyar, doncs, que Dexter vulga tenir per mascota una aranya gegant?

—Un cranc pelut.

—Per l’amor de Déu… d’on ha tret aquest monstre?

—El va trobar en una batuda en algun bosc perdut i inexplicablement va decidir quedar-se’l, en lloc de portar-lo al laboratori.

—Però algú de vosaltres l’ha vist?

—Jo he pogut comprovar l’estat en què té sa casa. Em van encomanar que hi anara per demanar-li el vot en les eleccions departamentals…

—No crec que tingueu cap possibilitat de guanyar.

—La dona de fer feines va plegar i no pot aconseguir una substituta. El terra, darrere d'ell, era ple d’immundícies. No caldrà que us diga que no vaig creuar el llindar de la porta.

—Algú hauria de fer alguna cosa, senyors.

<figure class="illustration"><img src="/contes/unicorns/images/unicorns05.jpg" alt="Pintura a l’oli. Una bestiola peluda amb potes llargues i ulls oberts."><figcaption><em>The missing link between a sea-urchin, a spider, and the devil</em> (La baula perduda entre un eriçó de mar, una aranya i el diable)</figcaption></figure>

