+++
title = "Segon Congrés de Futurologia"
description = "Carter suplantava un físic nuclear francès."
date = "2020-04-25"
titleIt = false
license = "by-nc"
url = "contes/unicorns/unicorns41"
tags = ["contes"]
image = "/contes/unicorns/images/unicorns41.jpg"
+++

Les intervencions de N. M. —àlies Irina, del grec *eirēnē*: pau— en els debats del primer Congrés de Futurologia, a Balaklava, van fer inexcusable la seua participació en el segon, un any després a Dubrovnik. Doctora en matemàtiques per la Universitat de Moscou, i en psicologia per l’Institut Pavlov de Leningrad, dirigia des de feia poc el laboratori d’exobiologia de la base secreta в/ч 26266.

Carter, que suplantava un físic nuclear francès, s’entrevistà discretament amb ella a la cafeteria de l’hotel en què s’allotjava. Sense coneixement dels seus superiors, intentà —infructuosament— que traís l’URSS i es canviés de bàndol. Però era una comunista convençuda, inassequible i astuta. Havien pres cafè turc i *maraschino*. Malgrat tot, no desistí de persuadir-la. En el seu informe, li dedicà frases de calculada ambigüitat.

Quan aquests fets, inevitablement, transcendiren, comportaren la caiguda en desgràcia de Carter davant el Departament d’Estat, per segona vegada i potser definitiva.

<figure class="illustration"><img src="/contes/unicorns/images/unicorns41.jpg" alt="Pintura a l’oli. Dues tasses de cafè, un got i una botella damunt d’una taula."><figcaption><em>At the café</em> (A la cafeteria)</figcaption></figure>

