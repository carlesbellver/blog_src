+++
title = "Viatge a Espanya"
description = "Ateses les circumstàncies, era normal que s’estengueren els rumors sobre delators o agents infiltrats. Danvers no va ser aliè a aquesta mena de sospites."
date = "2018-12-25"
titleIt = false
license = "by-nc"
url = "contes/unicorns/unicorns57"
tags = ["contes"]
image = "/contes/unicorns/images/unicorns57.jpg"
+++

Ateses les circumstàncies, era lògic que s’estengueren els rumors sobre delators o agents infiltrats. Danvers no va ser aliè a aquesta mena de sospites. Cridaven l’atenció la seua llibertat de moviments i les destinacions dels seus viatges, tan exòtiques com problemàtiques: el Tibet —incorporat a la República Popular de la Xina—, Armènia —Unió Soviètica— i l’Espanya de Franco. No podem precisar tot el que buscava en aquests llocs, però hem escrutat les seues notes sobre la visita a una ubicació imprecisa de la costa mediterrània, on es conservava el crani d’un ciclop. Esperà tres dies a entrevistar-se amb l’autoritat local. La resposta el sorprengué. Es tractava de les restes d’un avantpassat seu, li digué el capitost. Se les estimava, però s’avindria a lliurar-les a canvi d’una certa suma de diners.

Danvers maleí tricorns, sotanes i sevillanes. L’esborronava el que va qualificar de “primitivisme africà”. El posseïa, sens dubte, un racisme de classe après com a *White Anglo-Saxon Protestant*.

<figure class="illustration"><img src="/contes/unicorns/images/unicorns57.jpg" alt="Retrat a l’oli d’una ballarina flamenca amb un ventall."><figcaption><em>Spanish bailaora</em><br>Ballarina espanyola<br><span class="ai-disclaimer">Imatge generada per Intel·ligència Artificial</span></figcaption></figure>

