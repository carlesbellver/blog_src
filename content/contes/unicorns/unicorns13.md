+++
title = "Logisch-Philosophische Abhandlung"
description = "Això sí que és un llibre rar i no aquella fotesa del Necronomicon."
date = "2018-11-30"
titleIt = true
license = "by-nc"
url = "contes/unicorns/unicorns13"
tags = ["contes"]
image = "/contes/unicorns/images/unicorns13.jpg"
+++

Aquest deu ser l’únic departament de filosofia del món en què es comença l’estudi del *Tractatus* pel final. És a dir, per la carta de Wittgenstein a Ludwig von Ficker, en què declarava que el sentit de l’obra és ètic i que la part més important és la que no podia escriure.

També deu ser l’únic que utilitza com a font la separata dels *Annalen der Naturphilosophie* de 1921, prèvia a la primera edició en forma de llibre. Ni tan sols havia rebut encara el títol definitiu en llatí, suggerit per Moore al cap d’uns mesos. Quan vaig fullejar les fotocòpies en alemany vaig restar esbalaït.

—Això sí que és un llibre rar i no aquella fotesa del *Necronomicon*.

No va ser res més que un pensament dit en veu alta, un exabrupte. Però, com si haguera esmentat el dimoni o el secretari d’estat, tothom va callar, es van girar cap a mi i arrufant les celles em van fulminar. *“Silly young man”*, va remugar O’Brien. I havent formulat el dictamen, van recollir els estris, es van aixecar i van marxar.

<figure class="illustration"><img src="/contes/unicorns/images/unicorns13.jpg" alt="Retrat de Ludwig Wittgenstein. Imita l’estil d’Egon Schiele."><figcaption><em>Ludwig Wittgenstein according to Egon Schiele</em> (Ludwig Wittgenstein segons Egon Schiele)</figcaption></figure>

