+++
title = "Tornar a Paracels"
description = "Com fabricar una petita bomba atòmica amb el Laboratori Gilbert U-238."
date = "2020-04-25"
titleIt = false
license = "by-nc"
url = "contes/unicorns/unicorns24"
tags = ["contes"]
image = "/contes/unicorns/images/unicorns24.jpg"
prev = "/contes/unicorns/unicorns23"
next = "/contes/unicorns/unicorns25"
+++

—Una errada en la numeració de les pàgines feia que pareguera que en faltaven un parell. Van córrer rumors sobre el contingut censurat, eliminat a darrera hora amb el manual eixint d’impremta.

—Com fabricar una petita bomba atòmica al garatge de casa, o a la teua cambra, amb el Laboratori Gilbert U-238…

—Al cap i a la fi, el propòsit d’aquell joguet infantil era ensenyar a manipular materials radioactius i crear reaccions nuclears controlades.

—Que la Universitat de Colúmbia en comprara unes quantes caixes va contribuir a alimentar la llegenda.

—I el preu, 49,50 dòlars, era un dineral als anys cinquanta.

—Ellery s’ho va empassar. Amb un grup d’estudiants, es van tancar i van intentar replicar les receptes secretes aplicant enginyeria inversa. Al vespre del segon dia es va escoltar l’esclafit.

—Jo no vaig sentir res. Sóc dur d’orella.

—Amb prou feines es van mascarar les bates. I amb això van donar per acabat el seu afer amb l’àtom. Ja es podien tornar a concentrar en la lectura de Paracels.

<figure class="illustration"><img src="/contes/unicorns/images/unicorns24.jpg" alt="Pintura a l’oli. Imatge esquemàtica d’un àtom segons el model de Rutherford."><figcaption><em>Atom</em><br>Àtom<br><span class="ai-disclaimer">Imatge generada per Intel·ligència Artificial</span></figcaption></figure>

