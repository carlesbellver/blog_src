+++
title = ""
description = "Un projecte d’investigació excessivament modernista, o merament superflu."
date = "2018-11-18"
titleIt = false
license = "by-nc"
url = "contes/unicorns/unicorns00"
tags = ["contes"]
next = "/contes/unicorns/unicorns01"
+++

Els textos que componen aquest recull van ser redactats l’estiu de 1992 a la Miskatonic University (estada d’investigació sufragada per una beca de la Pickman Foundation). Els vaig teclejar amb un ordinador Sinclair ZX81, relíquia tecnològica contemporània del primer IBM PC, però molt més rudimentària. Misteriosament, no disposaven de cap equip actual per provar *“The effects of the word processor in writing”*.

L’article amb la justificació del projecte i l’esbós dels resultats va ser rebutjat per l’*Arkham Science*. Potser el comitè editorial degué jutjar el tema excessivament modernista, o merament superflu. No podria estar més d’acord amb aquestes raons.

Una limitació del ZX81 era la memòria RAM, que permetia treballar amb un màxim d’un kilobyte. Per això aquests textos tenen, exactament, mil vint-i-quatre caràcters, espais inclosos. Els vaig retrobar fa poc dins d’una carpeta. La impressió s’esvaïa, em vaig sentir nostàlgic i vaig pensar a transcriure’ls. No crec que interessen a ningú més que a mi.

Ch. B.

