+++
title = "Materials de construcció"
description = "Aquelles cambres cúbiques i els rectes passadissos haurien de ser, com a mínim, centenars de milions d’anys més vells que el nostre planeta."
date = "2020-04-25"
titleIt = false
license = "by-nc"
url = "contes/unicorns/unicorns40"
tags = ["contes"]
image = "/contes/unicorns/images/unicorns40.jpg"
+++

Ens van ensenyar els fragments de les restes del Gran Desert Arenós. Pareixien enderrocs. Més avant, Carter diria que eren, exactament, això, i que probablement algú els havia enganyat. Atwood va explicar que n’havien sotmès una mostra a la mateixa tècnica de datació radiomètrica amb què s’havia determinat l’edat de la Terra en 4.540 milions d’anys, i que el resultat havia estat sorprenent i desconcertant, perquè aquelles cambres cúbiques i els rectes passadissos haurien de ser, com a mínim, centenars de milions d’anys més vells que el nostre planeta.

Dyer, entusiasmat, fantasiejava:

—Que en aquesta obra ciclòpia s’utilitzaren materials anteriors a la formació de la Terra, apunta necessàriament a una civilització extraterrestre.

Era tan gran la seua fe en la ciència, i en ells mateixos, que descartaven per principi cap errada en les proves, o en els supòsits en què es basaven aquestes. O, potser, havien desenvolupat una addicció d’allò més perillosa a les conclusions esbalaïdores.

<figure class="illustration"><img src="/contes/unicorns/images/unicorns40.jpg" alt="Pintura a l’oli. Home davant d’un trenc."><figcaption><em>The geologist</em> (El geòleg)</figcaption></figure>

