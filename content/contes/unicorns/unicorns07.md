+++
title = "Notes per a la memòria final de la beca"
description = "Un dels moments crítics en la història de la Miskatonic University seria sens subte la seua clausura el 1958."
date = "2018-11-25"
titleIt = false
license = "by-nc"
url = "contes/unicorns/unicorns07"
tags = ["contes"]
image = "/contes/unicorns/images/unicorns07.jpg"
prev = "/contes/unicorns/unicorns06"
next = "/contes/unicorns/unicorns08"
+++

Un dels moments crítics en la història de la Miskatonic University seria sens dubte la seua clausura el dilluns 7 de juliol de 1958, just quan, paradoxalment, la voràgine maccarthista arribava a la seua fi. Bona part del professorat va patir presó preventiva, llargues i feixugues investigacions i la prohibició temporal de treballar en cap altra institució educativa.

(Ensems, a Pamplona, la premsa local observava que d’uns anys ençà era moda celebrar amb xampany l’esclat del coet anunciador de les festes de Sant Fermí.)

L’activitat acadèmica es va reprendre a mitjan anys seixanta. Primer de forma clandestina. Més endavant, durant l’administració Carter, ja amb el permís dels organismes oficials i la convalidació de títols. Sorprèn constatar que molts dels docents en exercici, encara avui, continuen essent els mateixos que abans de l’episodi repressiu. La seua extraordinària longevitat invitaria a pensar que algú, en algun moment, va culminar les recerques de Paracels.

<figure class="illustration"><img src="/contes/unicorns/images/unicorns07.jpg" alt="Pintura a l’oli. Moltes mans s’aixequen per brindar amb copes de xampany. Barrets i robes blancs i roigs."><figcaption><em>July 7th</em><br>7 de juliol<br><span class="ai-disclaimer">Imatge generada per Intel·ligència Artificial</span></figcaption></figure>

