+++
title = "Reverse-charge call"
description = "Un llamp va esquinçar de cap a cap el cel clar damunt de Harlem. Va sonar el telèfon i Bess va contestar."
date = "2018-12-13"
titleIt = true
license = "by-nc"
url = "contes/unicorns/unicorns32"
tags = ["contes"]
image = "/contes/unicorns/images/unicorns32.jpg"
+++

Un vespre d’estiu, un llamp va esquinçar de cap a punta el cel blau damunt de Harlem. Va sonar el telèfon i Bess va contestar.

—Digueu?

—Voleu acceptar una trucada de cobrament a destinació?

La màquina de tubs d’èter s’havia engegat de nou, però aquesta vegada la comunicació s’iniciava des de l’altre extrem. Una veu melosa va anar taral·lejant la cançoneta preferida de Harry fins a vocalitzar una variació inquietant d’aquella línia: *“Over you I cast a spell…”*

I en aquest punt es va aturar un instant etern.

*“Believe”*, va xiuxiuejar sibil·linament abans de penjar.

A l’altre extrem, ara lluïa un riure sardònic el mateix cavaller alt, bru, que uns anys arrere havia executat demostracions d’electromagnetisme i de projecció d’imatges, el mateix que el trenta-u d’octubre anterior va persuadir un estudiant de Mont-real perquè preguntara a Houdini si no creia en els miracles i en les sagrades escriptures i provara si era de debò que aguantaria tres colps de puny a l’estómac sense parpellejar.

<figure class="illustration"><img src="/contes/unicorns/images/unicorns32.jpg" alt="Pintura a l’oli. Edificis en primer pla i un llamp al rerefons."><figcaption><em>Lightning over Harlem</em> (Llamp sobre Harlem)</figcaption></figure>

